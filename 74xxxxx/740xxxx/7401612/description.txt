Det här är gruppens andra skiva och allt material är skrivet av bandets medlemmar. I orkestern hörs Sofie Norling, sång, Peter Fredriksson, trombon och ledare, Jonne Bentlöv, trumpet och flygelhorn, Magnus Dölerud, tenor- och barytonsax och flöjt, Philip Neterowicz, piano och orgel, Peder Waern, bas, Carl Ottosson, trummor, och Jacob Johannesson på slagverk. På cd:n hörs också en stråkkvartett samt inbjudna gäster - däribland Magnus Lindgren på alt- och basflöjt.

Musiken har inspirerats av jazzens 50- och 60-tal, men har en helt egen profil. Ensemblerna är fylliga och klangrika. De får gott om plats och ger flödet en extra dimension och kraft. Musiken kan både var fylld av ett medryckande sväng eller stillsamma meditativa partier. Sofie Norling sjunger med en ljuvlig lyster skivan igenom, hör bara på The path. Peter Fredriksson har en stor och rund ton i trombonen och trumpetaren Jonne Bentlöv har ett driv och en lyrisk frasering i sitt spel som få. Musiken på skivan är lätt att ta till sig och Quiet Nights Orchestra är en grupp som med sin spelglädje borde kunna nå en stor publik.
(Torsten Eckermann, lira.se)

- - -

Quiet Nights Orchestra - Movin'
(Reach Up 2011)

 1. Waves
 2. Movin'
 3. When We Fly
 4. The Tryout
 5. Falling For You
 6. The Path
 7. Dreaming
 8. One More Try
 9. I Don't Think So
10. Sundays
11. Rockys Corner
12. He Is My Music
