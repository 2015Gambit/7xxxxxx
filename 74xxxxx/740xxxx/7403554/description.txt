Ian Sansom / Mr Dixon försvinner

Israel Armstrong, en av världslitteraturens mest osannolika detektiver, är tillbaka i den andra delen i den hyllade feel good-deckarserien som inleddes med Fallet med de försvunna böckerna.

På det stora varuhuset Dixon & Pickering är man mitt uppe i förberedelserna för ett stort jubileumsfirande när det upptäcks att självaste Mr Dixon, för övrigt medlem i Ulsters magiska sällskap, har försvunnit spårlöst, och med honom hundra tusen pund i kontanter.
Vår hjälte Israel Armstrong, manchesterkostymklädd, bortkommen, bokälskande men ack så frågvis bibliotekarie, borde nöja sig med att leverera biblioteksböcker till sina föga litterärt bevandrade läsare ute på den nordirländska landsbygden, och hålla sig borta från allt som har med brottsfall att göra.
Men det dröjer inte länge förrän han själv lyckats placera sig högst upp på polisens lista över misstänkta kidnappare, vilket kostar honom både jobb och anseende.
I sin strävan att rentvå sig själv dras Israel djupt in i kretsen kring det magiska sällskapet, och inget visar sig vara som han trott.

Kommer Israel lyckas få upprättelse, lösa mysteriet och få tillbaka sin fallfärdiga bokbuss? Kan det vara en romans på gång mellan honom och biblioteksassistenten Rosie Hart?
Och är det verkligen ingen som har hört talas om Franz Kafka?


Antal CD: 5 CD
Uppläsare: Torsten Wahlund