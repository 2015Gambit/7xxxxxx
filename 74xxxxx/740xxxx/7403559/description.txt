Jesper Ersgård / I skuggan av de döda

En bladvändare som får dig att tappa andan.

I skuggan av de döda skildrar naket poliserna Julia och William i ett högaktuellt Sverige. Mot sig har de inte bara hela Stockholms poliskår utan även en nynazistisk organisation som utan tvekan dödar alla som står i dess väg.
Allt medan snön vräker ner och kylan slår rekord.

Händelsekedjan dras igång när en lärare mördas på Farsta gymnasium. Vad som först verkar vara ett vansinnesdåd leder till gamla hemligheter, som en riskdagsman med ett våldsamt förflutet och hans parti Sverigedemokraterna vill göra allt för att dölja.

William Franzén dras in i mordutredningen, men kanske inte riktigt på de villkor han själv skulle önskat. För när ytterligare ett mord begås pekar plötsligt bevisen mot honom själv.

Hans tidigare partner, Julia Wikman har långsamt återhämtat sig från en skottskada som hon överlevde tack vare William. Hon står i skuld och tänker hjälpa honom, till varje pris.
Parallellt med jakten på mördaren brottas de med sina egna trauman och den komplicerade relation de har till varandra.

I skuggan av de döda är en fristående uppföljare till Ut kom vargarna (2009). 
Boken är hårdare, tuffare och mörkare än andra svenska deckare. Inget sker av en slump. Ingen är vad man tror att de är. Inget är heller så enkelt som man vill.


Antal CD: 9 CD
Uppläsare: Rachel Molin