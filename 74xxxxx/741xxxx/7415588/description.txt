Reprezentacja Polski wygrała w eliminacjach do MŚ 2010 z najsłabszą w naszej kadrą San Marino. Przy tej okazji Polacy ustanowili dwa nowe rekordy: strzelili najwięcej, bo aż dziesięć bramek w jednym meczu, zdobyli również najszybszą, bo już w 22 sekundzie, bramkę w historii swoich występów.

10:0, czyli pierwsza dwucyfrówka

Trzy bramki Euzebiusza Smolarka, dwa gole Rafała Boguskiego, po jednej bramce Marka Saganowskiego, Ireneusza Jelenia, Roberta Lewandowskiego i Mariusza Lewandowskiego oraz samobójcze trafienie piłkarza San Marino - w sumie dziesięć goli w jednym spotkaniu. To nowy rekord reprezentacji Polski. W środę udało się tym samym poprawić rekord kadry Pawła Janasa, która 26 marca 2005 roku w meczu z Azerbejdżanem wygrała 8:0 w meczu eliminacyjnym do MŚ 2006 i był to dotychczas najwyższy wynik w meczu o punkty.

Więcej, bo 9:0 kadra wygrała 4 września 1963 w Szczecinie. Polacy pokonali wtedy Norwegów, jednak nie był to mecz o punkty

Od 1 kwietnia 2009 nowy rekord należy do reprezentacji prowadzonej przez Leo Beenhakkera.