Een heel gewone knul belandt in de drugshandel. Een zachtaardige jongen wordt kickbokskampioen. Zijn verhaal is niet bepaald geschikt voor watjes. 

Joop Gottmers groeide op als zoon van een caf√©-eigenaar. Zijn leven werd een uitzichtloze keten van geweld, drugs, veel geld en diepe ellende. God greep in zijn leven in. Henk Stoorvogel trok op met deze ex-crimineel; samen schreven ze Joops verhaal op. Uitgave in samenwerking met St. Voorkom. 

Het rauwe levensverhaal van Joop Gottmers: kickbokser en ex-drugscrimineel


Joop Gottmers komt uit een volks milieu, geniet als tiener al wat faam in het kickboksen en andere vechtsporten, maar verzeilt in de criminele onderwereld. Hij glijdt af van kleine kruimeldief naar zware gangster en verdient hopen geld, vooral met drugshandel. Zijn vertrouwen in vrienden en relaties met vrouwen wordt keer op keer beschadigd, maar hij wil niet inzien dat hij zelf een groot deel van de schuld draagt. In de gevangenis vindt hij het geloof en meent dat het zijn roeping is om dat nieuw verworven inzicht te gaan verkondigen in gevangenissen en scholen. Opgetekend door een voorganger van de evangelische gemeenschap is deze (auto)biografie weinig kritisch van opzet. In een simpel taalgebruik gesteld biedt het boek niet meer dan een beetje inzicht in het verhaal van vallen en opstaan van een marginale crimineel. Met enkele zwart-witfoto's.
