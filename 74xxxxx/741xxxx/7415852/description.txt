Pernilla Gesén / Det som gör ondast

Eleverna i klass 7 B är inne på sin andra och sista termin. Livet består av alltifrån sportlovsplaner till stora livsförändringar.

I den sjunde delen av serien om klass 7 B fortsätter vi följa Hanna. Hon befinner sig i en nedåtgående spiral av ätkontroll och ensamhet och stänger ute allt och alla som hotar att förstöra den dröm hon har att gå ner i vikt och få en perfekt kropp.
Då har hon kontroll och allt ordnar sig. Men det gör det ju inte. Tvärtom.
Och när Hanna ser hur en skolkompis blir allvarligt sjuk av sin anorexi inser Hanna långsamt att hon måste se sanningen om sig själv. Och från oväntat håll får hon stöd att det stora steget mot att bli frisk.

Det känns som Paulinas värld har rasat samman i alla fall inom familjen. Plötsligt är hennes pappa en svikare som bedrar mamma och skilsmässan är ett faktum.
Men bra saker händer också, Kalle visar sig vara en riktig kompis nu när Paulina har det jobbigt och de pratar med varandra som det gjorde förut, när de var yngre och bästa kompisar!

Nicolas och Rozanna har varit bubbligt, romantiskt kära i varandra länge nu. Men när Rozanna inte vill följa med till Alperna på sportlovet, blir Nicolas orolig. Tänker hon göra slut?
Rozanna börjar faktiskt reta sig på det mesta med Nicolas hon kan inte hjälpa det. Och när bandet hon spelar i får en spelning i Göteborg väljer hon så klart att åka dit, trots att hon lovat Nicolas att följa med till Alperna. Bandet är ju viktigt!
Men väl i Göteborg inser hon att det kanske inte bara är känslorna för bandet som betyder något för henne.

Författaren Pernilla Gesén skildrar inkännande steget in i tonårslivet. Vi får följa ungdomarna ur deras eget perspektiv och deras berättarröster vävs samman till en nära berättelse om alla de svårigheter och glädjeämnen som berör en tonåring.


Antal CD: 4 CD
Uppläsare: Ester Claesson
Speltid: 4 timmar, 3 minuter