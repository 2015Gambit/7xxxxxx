"Kronvidnet" falder inden for kategorien sladderbøger/bøger der giver dig et kig ind i en verden, du dårligt kan forestille dig i din vildeste fantasi. Denne læser blev revet med og slugte det råt.

Kronvidnet refererer til Kasper Vetter, der siden sin pubertet søgte miljøet omkring HA, og som 26-årig besluttede at melde sig selv til politiet og dermed vidne mod sine gamle kammerater.

Ifølge forordet har Kasper Vetter skrevet bogen i sin tid i fængslet, hvor han ventede på PET's dom over, om han kunne optages i deres vidnebeskyttelsesprogram eller ej. Som bekendt blev han optaget og lever i dag under ny identitet inklusive ni nye tænder og nyt ansigt.

Optegnelserne fra fængslet blev sendt til forlaget Peoples Press som en slags forsikring mod, at politiet ikke bare brugte hans viden, men også ville sørge for, at hans videre skæbne ikke blev blandt de gamle venner, der nu var blevet hans dødsfjender. Berlingske journalist og Cavlingprisvinder Morten Frich har behandlet manuskriptet og forsøgt at indhente kommentarer fra alle, der anklages i bogen – i øvrigt uden det store held. Frich understreger i forordet, at Vetter kan have pyntet på sagerne, fordi det er til hans fordel, at angive flest muligt osv. Det er fint at huske den pointe, men Frich skriver også, at han i det store hele har fået bekræftet de fleste af anklagerne.



Greetings Realuploads