 BRIAN SANDBERG, jetsetrockeren fra Hells Angels, har levet et højst usædvanligt liv, som kulminerede, da han blev involveret i Stein Bagger-skandalen og udsat for to skudattentater fra sine dødsfjender i den københavnske bandekrig. I denne bog fortæller Brian Sandberg sin dramatiske livshistorie. GANGSTER beskriver hans udvikling fra talentfuld taekwondokæmper til berygtet narkohandler i 1990?erne. Brian Sandberg afslører, hvordan han blev medlem af Hells Angels - og senere smidt ud i - bad standing?. Han fortæller om sine oplevelser i den københavnske underverden - heriblandt inderkredsen på Blågårds Plads - og om jetset miljøet, hvor han færdes scenevant. Endelig giver han et unikt indblik i Stein Bagger-sagen og den igangværende bandekrig, hvor Brian Sandberg spiller en hovedrolle. Bogen er skrevet fra en uafhængig synsvinkel af journalist Henrik Madsen. Brian Sandberg har efterfølgende fået mulighed for at godkende sine egne citater og korrigere faktuelle fejl, men han har ikke haft indflydelse på bogens samlede fremstilling. Fra bogens forord: Nogle vil sikkert have den holdning, at man ikke bør udgive en bog om en mand, som er dømt for omfattende kriminalitet, og som i dag er et fremtrædende medlem af en kontroversiel organisation som Hells Angels. Faktum er dog, at Brian Sandberg med sin rolle i en stor erhvervsskandale og i en blodig konflikt, som præger de københavnske gader, har offentlighedens interesse. Hans livshistorie er ikke blot interessant og underholdende læsning. Den er også væsentlig, fordi den giver et enestående kig ind i en underverden, som normalt er hermetisk lukket for danskerne.



Greetings Realuploads