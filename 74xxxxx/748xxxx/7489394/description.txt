"Vid Vintergatans slut" är en fristående fortsättning av "Vintergatan 5b" och "Tillbaka till Vintergatan". Äntligen får vi återse favoriter som Peo, Kapten Zoom, Femman, Benke Bengtsson och Mira! Vi kommer även att få träffa nya ansikten som Billie, den galna Pax och många andra rymdvarelser. Vintergatan är tillbaka!
Mira har blivit mamma till tolvåriga tjejen Billie och lever ett vanligt liv på Jorden. Peos och Ullas tid som galaxens "gaior" på asteroidmacken närmar sig sitt slut, men någonting ondskefullt är i görningen - ett stort hot mot alla självständiga varelser i Vintergatan. Ulla försvinner åter spårlöst och den orolige Peo skickar lastskeppspiloten Pax, en charmig egoist från Ypsagon, för att hämta Mira på Jorden. Men Pax råkar hämta hennes dotter Billie istället...
Ska Billie och gänget lyckas rädda hela galaxen från att hamna i det onda Triumviratets våld?