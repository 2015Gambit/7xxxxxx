Lord Voldemorts grepp hårdnar om både mugglar- och trollkarlsvärlden. Hogwarts är inte längre den trygga plats det en gång var. Harry misstänker till och med att faran lurar inne på slottet. Samtidigt är Dumbledore fast besluten att förbereda Harry inför den slutgiltiga kampen, som närmar sig med stormsteg. Tillsammans försöker de hitta svagheterna i Voldemorts försvar. Dumbledore tar hjälp av sin gamle vän och kollega Horace Slughorn, som han tror sitter inne med viktig information. Trots att den avgörande kraftmätningen närmar sig spirar romanserna bland våra vänner på Hogwarts. Det är kärlek i luften, men farorna hopar sig och Hogwarts riskerar att aldrig bli sig likt igen.