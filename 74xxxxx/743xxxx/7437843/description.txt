Nidarosdomen 
 Atle Næss 
 En underholdende og kunnskapsrik reise i norgeshistorien

Nidarosdomens historie strekker seg fra Olav den helliges død i 1030 til vår tid. I dette nye verket om Norges mest storslåtte bygning forteller Atle Næss om tilblivelsen av en katedral og menneskene som har gått inn og ut av den gjennom historien: steinhoggere, erkebiskoper og helgener, konger, pilegrimer og kunstnere. Boken er rik på artige anekdoter, eksentriske typer og sterke personligheter som kong Sverre, biskop Gunnerus og Gustav Vigeland. Nidarosdomen er like mye en norgeshistorie som fortellingen om en kirke. 

En usedvanlig velskrevet og kunnskapsrik leseropplevelse for alle historieinteresserte. Rikt illustrert.

« … med sin intellektuelle nysgjerrighet og drivende fortellerevne, puster forfatteren levende liv i en makeløs biografi om Nidarosdomen.» Johan O. Jensen, Adresseavisen 

«Atle Næss har gitt verket et fortellergrep som gjør det til en leseropplevelse … Resultater er blitt en særdeles rik bok … inntagende historiefortelling.» Mona Ringvej, Aftenposten