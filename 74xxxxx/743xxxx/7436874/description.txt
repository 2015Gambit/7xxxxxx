Chris Cleave / Little Bee

I två år har den nigerianska flickan Little Bee suttit inlåst på en flyktingförläggning utanför London. Tiden har hon ägnat åt att studera engelska och fundera ut olika sätt att ta livet av sig - ifall männen som tvingade henne på flykt plötsligt skulle dyka upp.
Hon är arton år när hon släpps ut från förläggningen.

Vart ska hon ta vägen, utan pengar eller kontakter? Det enda hon har är ett visitkort till en person vid namn Andrew O'Rourke.
Sist hon såg honom var på en strand i Nigeria. Kanske kan han hjälpa henne nu.

I en annan del av England försöker den nyblivna änkan Sarah O'Rourke hitta en ny tillvaro med sin son. Hon tänker mycket på semesterresan till Nigeria för två år sedan som blev början på slutet för hennes familj.
Allt förändrades den kvällen på stranden, då de mötte en flicka vid namn Little Bee...

"En enastående berättelse om vår tid. Den är sorglig, rolig, utmanande och upplyftande. Alla människor som älskar att läsa böcker ska unna sig den här läsupplevelsen."


Antal CD: 9 CD
Uppläsare: Malena Laszlo
Speltid: 11 timmar, 20 minuter
Intervju: Ca 10 minuter