Kotirauha on Aleksi Mäkelän ohjaama elokuva vuodelta 2011. Elokuva perustuu Marko Leinon samannimiseen romaaniin ja hän on sovittanut kirjan elokuvaksi. Sen ensi-ilta Suomessa oli 21. lokakuuta 2011.
 
Kotirauha on näytelmäelokuva Sami Luodosta (Samuli Edelmann), nelikymppisestä perheenisästä, jolla on salainen unelma. Hän haluaa menestyä isänsä lailla ja rakentaa itselleen, vaimolleen Sarille (Katariina Kaitue) ja heidän teini-ikäiselle tyttärelleen Annikalle (Kerli Kyllönen) hulppean talon. Unelmaan päästäkseen nuorempana jo kerran konkurssin tehnyt Sami perustaa yrityksen, jonka liikeideana on rakentaa ja myydä pientaloja. Talousnäkymät ovat loistavat, eikä mikään voi mennä pieleen. Vai voiko? Ennen kuin Sami huomaakaan, tilanne on ryöstäytynyt täysin käsistä ja hän on itse keskellä panttivankidraamaa. Kotirauha on yhden miehen syöksykierre, trillerimäinen draamaelokuva, joka porautuu ajankohtaisiin ja yhteiskunnallisiin syvyyksiin kasvaviin ihmiskohtaloihin: mikä on rakkauden ja menestyksen mitta? Saako ihminen epäonnistua ja yrittää uudestaan?

-Wikipedia-