Vi följer svenskar som har valt att plastikoperera sig under semestern i Thailand för att fixa till större eller mindre saker som de inte är nöjda med på kroppen.
Plastikoperationer har gått från att vara en dyr och topphemlig operation för Östermalmsdamer till att bli ett riktigt Svenssonfenomen där svenskar i både slott och koja drar in, putar ut, slätar till och plattar ner. Orsakerna är inte alltid tydliga för någon annan, men längtan efter förändring är stor hos dessa svenskar.

De thailändska plastikklinikerna har blivit kända för sina billiga priser, det är upp till halva priset mot i Sverige. Kombinationen av en semester i svenskarnas favoritland och en plastikoperation har därför blivit allt mer populär. I Platikturisterna får vi följa några av dessa svenskar på plats i Phuket när de ska fixa till större eller mindre saker som de inte är nöjda med på kroppen.

.: seeda efter er :.