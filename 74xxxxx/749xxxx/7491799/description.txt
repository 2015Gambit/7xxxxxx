Chadwick Henry - Kościół w epoce wczesnego chrześcijaństwa [PL] [PDF]

Książka brytyjskiego naukowca, autorytetu w dziedzinie historii Kościoła i jego stosunku do kultury antycznej, badacza o wielkiej przenikliwości i religijnej wrażliwości, jest bardzo rzetelną, a jednocześnie błyskotliwą syntezą dziejów wczesnego chrześcijaństwa, napisaną z ogromną kulturą i obiektywizmem. Obejmuje okres od czasów działalności pierwszych apostołów do rozejścia się dróg Kościoła wschodniego (greckiego) i zachodniego (łacińskiego) od tworzenia się pierwszych gmin wyznaniowych i ich prześladowań do triumfu chrześcijaństwa jako religii obowiązującej i Kościoła jako potęgi politycznej. Chadwick opisuje wzajemne relacje między chrześcijaństwem a judaizmem i pogaństwem, powstawanie instytucji Kościoła, ścieranie się kontrowersji, tworzenie doktryn, najważniejszych obrzędów i kultów. Bez uproszczeń, w całym ich skomplikowaniu, kreśli sylwetki wielkich ludzi wczesnego Kościoła i pokazuje, jak dramatyczne były jego dzieje. 