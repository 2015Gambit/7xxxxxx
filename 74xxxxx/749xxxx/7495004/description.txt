I den psykologiske thriller OVER KANTEN spiller Jonatan Spang og Christiane Schaumburg-Müller det stormende forelskede par David og Freja. Men kort tid efter de har fået nøglerne til deres nye drømmehus, brydes idyllen af et uforklarligt selvmord.
David sætter sig for at opklare mysteriet, men jo tættere han kommer på sandheden, desto længere væk kommer han fra Freja. Han må derfor satse alt for at finde frem til en virkelighed, der går langt ud over hans egen forstand.
