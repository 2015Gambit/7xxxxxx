Konserverade drömmar.

En otroligt rörande och tankeväckande dokumentär som tog fyra år att göra.

Vilka vägar tar en konservburk före den hamnar i ditt skafferi? Och hur kan den vara en metafor för mångkulturalism?

Allting började under en lunchpaus. Regissör Katja Gauriloffs kollega åt burkmat. Tillsammans började de fundera över hur lång väg en konservburk egentligen måste "resa" för att komma till våra butikshyllor.

Filmen Canned Dreams följer en konservburks resa på hela 30 000 kilometer. Konservburken startar i Brasilien och åker genom Portugal, Italien, Ukraina, Rumänien, Danmark, Polen, Tyskland, Frankrike och dess slutdestination är Finland.

 - I och med att det var frågan om livsmedelsindustrin så var det fruktansvärt svårt att få tillstånd att filma, speciellt på slakterier, intygar producenten Joonas Berghäll.

 Canned Dreams handlar inte enbart om livsmedelsindustrin och konservburkens resa genom tio länder utan främst handlar den om de personer som jobbar i produktionen och deras drömmar. Hur många individer, hur många livsöden som verkligen finns bakom en så simpel och vardaglig grej som vi betalar några kronor för i matbutiken.
 
Bakom varje färdig produkt finns det otaliga människor som jobbar hårt. Och både Katja och Joonas vill att filmen Canned Dreams och en konservburk egentligen skulle fungera som en metafor för det mångkulturella Europa.

 - Man blev lika berörd av varje människoöde i filmen men speciellt av 24-åriga Floricas berättelse. Hon är en rumänsk rom som jobbar på ett slakteri. Hon kämpar mot fattigdom och fördomar men verkar ändå ha livsglädje. 
 
http://www.imdb.com/title/tt1433817/