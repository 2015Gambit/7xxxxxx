English:

A special military unit fights a powerful, out-of-control supercomputer and hundreds of scientists who have mutated into flesh-eating creatures after a laboratory accident. 

Czech:

Tajemná společnost Umbrella Corporation, zabývající se genetickým výzkumem, provádí ve svých rozsáhlých podzemních laboratořích velice nebezpečné pokusy. V jednu chvíli uniká smrtící virus a centrální počítač laboratoře - Red Queen - uzavírá neprodyšně celou zasaženou oblast podzemního labyrintu a nechává zaměstnance, zasažené virem, uvnitř celého pekla. Elitní komando v čele s Alicí (Milla Jovovich) a Rain (Michelle Rodriguez) dostává úkol, který je otázkou života a smrti - izolovat virus, který ohrožuje celé lidstvo zjistit příčinu. Brzo zjišťují, že všechno je ještě horší než čekali - virem zasažení zaměstnanci nejsou ani živí ani mrtví - nyní jsou z nich mimořádně agresivní zombie - Nemrtvé bestie, které se skrývají v místě katastrofy. Jediné jejich škrábnutí nebo kousnutí infikuje zasaženého, který se okamžitě začne měnit v jejich druh. Alice a její vojenský tým má tři hodiny na to dokončit misi, než Nemrtví proniknou na povrch Země. Čeká je souboj s krvežíznivými bestiemi bez jakýkoli zábran a další děsivé překvapení v nitru laboratoře - zmutovaní psi a jiné výsledky experimentů. A ještě se proti nim postaví centrální počítač - Red Queen a ten, kdo to celé spustil. Dokáže tým překonat počítač, najít antivirus a ubránit se Nemrtvým? Kdo tohle peklo oživlého zla dokáže přežít? A kdo a kde je ten, jehož pomsta ohrožuje celé lidstvo?

Filmové zpracování populární hry plné akce, napětí a atraktivní hudby, přenáší zběsilé tempo celého dobrodružství na plátno a zachovává jedinečnost kultu jménem "Resident Evil".