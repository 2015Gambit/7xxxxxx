Prag på sextiotalet är en levande, myllrande stad. Här växer Katia upp i en kärleksfull familj med många vänner. Dagarna fylls av lekar och de oändliga somrarna tillbringas på landet hos en älskad farmor. Livet är ljust och sorglöst.

Men tillvaron förändras när sovjetmakterna intar landet 1968. Katias pappa kämpar mot den nya regimen och tillvaron blir otrygg, med säkerhetspoliser och avlyssnade telefoner. Livet blir mörkt och tungt allvar.

Tjeckoslovakien förvandlas till ett land där de inte längre är välkomna. Familjen tvingas lämna det gamla livet bakom sig och hamnar så småningom i Stockholm. Där, i den grå betongförorten, blir utanförskapet smärtsamt tydligt. Den elvaåriga Katia utsätts för mobbing och får kämpa för att accepteras av de andra barnen. Vändpunkten kommer under några sommarveckor hos en familj på landet där hon ska få chansen att bli svensk på riktigt. 

Sommarbarn är en fängslande berättelse om hur en flickas liv förändras dramatiskt. Hon tvingas lämna allt som är henne kärt och bekant för att ge sig ut i det okända. Boken berättar om livet som invandrare i Sverige, den kluvenhet som det innebär att ha en annan historia och samtidigt förväntas anpassa sig till ett nytt språk, nya traditioner och ett nytt sätt att leva. 

Uppläsare : Anna Parrow
