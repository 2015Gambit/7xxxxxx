Edwin Boyd är Kanadas mest omtalade bankrånare som utförde stötarna med en särskild känsla för stil. Efter att ha misslyckats i sina försök att slå igenom som skådespelare använde han sina talanger tillsammans med hustruns smink för att på ett utstuderat och underhållande sätt råna banker runt om i Toronto. Alla pratade om honom, medierna älskade honom och polisen jagade honom - men för Edwin Boyd var varje bankrån en show.

Citizen Gangster är den halsbrytande berättelsen om mannen som fick hela Kanada i spinn efter ett antal spektakulära bankrån. Han spelas av Scott Speedman (Underworld: Awakening) och tillsammans med Kelly Reilly (Sherlock Holmes: A Game of Shadows), Kevin Durand (Real Steel) och Brian Cox (Bourne-filmerna) ger han liv åt en av 1900-talets gangsterlegender.
