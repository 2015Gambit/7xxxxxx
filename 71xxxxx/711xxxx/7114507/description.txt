Hem till byn - Säsong 4 - Disc 2

Detta är den fjärde säsongen av Hem till byn, en serie som skildrar några familjers liv i den svenska glesbygden. Denna säsong utspelar sig 1989. Lars-Erik Dahl har varit hemma från Stockholm, men åkt tillbaka. Hans relation med Barbro Eriksson har spruckit. Byn fick en ny affär efter att åskan slagit ner i den gamla. Willy och Lena Strid hade en djup kris i sitt äktenskap, efter att Lena fått reda på Willys "snedsteg" med den kvinnliga sommargästen hos Molins. Pär Löfgren och Karin Dahl har gift sig, men Lantbruksnämden avslog deras gårdsköp med hänvisning till Jordförvärvslagen. Karin är gravid. Evert Persson omkom i en trafikolycka och lisa läste en annons om att deras gård var till salu, då Molins hade fått nog av lantlivet. Men då priset hade slagit till det dubbla, så förblev drömmen om att återvända till byn just en dröm.