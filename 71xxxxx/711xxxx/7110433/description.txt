Under sommaren 1967 bildades bandet Pärson Sound, bandet bestod av Bo Anders Persson (gitarr), Thomas Tidholm (sång, saxofon och flöjt), Arne Ericsson (elcello), Urban Yman (elfiol), Torbjörn Abelli (bas) och Thomas Mera Gartz (trummor). Gruppen, som spelade en experimentell, psykedelisk musik, släppte aldrig någon skiva, men 2001 släpptes Pärson Sound (1967-68) som innehåller inspelningar av gruppen gjorda mellan 1967 och 1968. Gruppen bytte i augusti 1968 namn till International Harvester och senare samma år släpptes deras debutalbum Sov gott Rose-Marie. Gruppens namn förkortades till endast Harvester under vilket namn de släppte skivan Hemåt 1969.

Efter en ombildning av bandet sommaren 1969 tog de namnet Träd, Gräs och Stenar. De bestod då av Bo Anders Persson, Torbjörn Abelli, Arne Ericsson och Thomas Mera Gartz. 1970 släpptes deras självbetitlade album Träd, Gräs och Stenar, ibland kallad "den gröna", som bland annat innehöll två covers, en på Bob Dylans låt All Along the Watchtower, samt en cover på Rolling Stones hitlåt (I Can't Get No) Satisfaction.
Sommaren 1972 upplöstes bandet men återförenades vid flera tillfällen, till exempel 1980-81 under namnet T GåS. Från 1995 har Träd Gräs och Stenar turnerat regelbundet med samma medlemmar som 1972 (Bo Anders Persson, Jakob Sjöholm, Torbjörn Abelli och Thomas Mera Gartz). Från 2003 har Träd Gräs och Stenar spelat även utanför Skandinavien - både i Europa, Ryssland, USA och Japan. Bo Anders Persson lämnade gruppen 2008 och ersattes av Reine Fiske från Dungen. Persson medverkar dock på alla spår utom ett på 2009 års album Hemlösa katter. Basisten Torbjörn Abelli avled den 11 augusti 2010. Ny basist är Sigge Krantz. (wikipedia)

- - -

Träd, Gräs och Stenar - Träd, Gräs och Stenar 1970
(Koppom Silence 1995)

 1. All along the watchtower. 
 2. I can't get no satisfaction. 
 3. Sanningens silverflod (The silver river of truth). 
 4. Tegenborgsvalsen (The waltz from Tegenborg). 
 5. All makt åt folket (All power to the people). 
 6. Svarta pärla (The black pearl)
