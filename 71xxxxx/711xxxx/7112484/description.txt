Duetten som Dan Berglund gör med Sofia Karlsson på sin återkomstskiva får mig att ge upp allt motstånd. Med tårar och glädje tar jag emot denna skönhet, sträva längtan och orden som kommer från hjärtat: 'Inte förrän jag stigit i din vind / I din uppåtström mot glädjens glittertind'. Berglund var naturligtvis mest känd som de göteborgska r-arnas egen trubadur. Det är länge sedan. Revolutionsromantiken har givit vika för en klarare syn, en rakare livshållning, men i en sång som Frasse Swahn i Albanien återvänder han till sin egen ungdom. 18-åringen möter Den Nya Människan i socialismens Tirana. De milda blåsarrangemangen är kongeniala när Berglund sjunger om män som mötts vid fronten. Det är romantiskt, men ingen falsk romantik. Men man bör inte glömma att Berglunds textvärld också omfattar det djupt sensuella, utifrån en individuell erfarenhet, som i Då klär hon av sig allt. Här sjunger han som om Fred Åkerström alltjämt levde.
(Thomas Nydahl, lira.se)



Dan Berglund - Såna som vi 2007
(Stockholm Amigo)

 1. Loser
 2. Såna som vi
 3. Hymn 
 4. Frasse Swahns frälsning 
 5. Wellamo 
 6. Hallucinationer 
 7. Då klär hon av sig allt 
 8. Brud vid min sida 
 9. Partisanen 
10. Frasse Swahn i Albanien
