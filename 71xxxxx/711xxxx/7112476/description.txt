Stig Olov Ronny Eriksson, född 12 april 1953 i Harads utanför Boden, är en svensk komiker och sångare, numera bosatt i Piteå. Eriksson har bland annat varit bisittare i programmet Snacka om nyheter som sändes i SVT.

Ronny Eriksson scendebuterade redan 1972, och från 1977 tillhör han, tillsammans med bland andra Bengt Ruthström, folkrockbandet Euskefeurat med stark lokal förankring i Piteå. Sedan 1989 har han gjort sig känd som ståuppkomiker. Han deltog redan i de första tv-sändningarna med svensk stå upp, Släng dig i brunnen, inspelade inför livepublik på Norra Brunn i Stockholm. Han har gjort flera scenshower där han förenat musik och humor.

Ronny Erikssons politiska engagemang är en stor del av hans varumärke. Dråpliga sarkasmer mot makten i Stockholm och Bryssel har ofta varit återkommande ämnen i hans texter. Han har gjort flera egna tv-serier bland annat Bondånger och Lid i natt. Han har även medverkat som bisittare i Snacka om nyheter och berättat roliga historier i Har du hört den förut?. Han titulerar sig själv som pessimistkonsult. Hans ständiga motto är Det är aldrig för sent att ge upp. (wikipedia)
	
- - -

Ronny Eriksson & Ramblin' Minds - Vem lurar vem 1998
(Hudiksvall Start Klart)

 1. Borde ha tänkt mig för 
 2. Livet 
 3. I min bil 
 4. Farfars gård 
 5. Sviken av dig 
 6. Vem lurar vem? 
 7. Jag tycker synd om mig 
 8. Det knallar och det går 
 9. 51 sätt 
10. Utanför min dörr 
11. Skuld 
12. Tänk om 
13. Om och om och om och om igen 
14. Skam, skam, skam 
15. Om du har lust
16. Min fru
