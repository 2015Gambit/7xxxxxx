Laleh kom som en stormvind in i våra liv för egentligen inte alltför länge sedan, men det är svårt att föreställa sig ett svenskt musikliv utan henne. Rakt på sak, genuint bara sin egen, levererar hon sin musik på det språk hon anser passar bäst. Och med Me And Simon har hon gjort det igen.

Också detta album är trespråkigt, engelska, farsi och svenska, och Laleh har sin vana trogen skrivit, komponerat och producerat allting själv. Nytt för denna gång är dock att hon gett sig på live stråk-och blåsinstrument till skillnad från förut, samt tagit med sig ett noga handplockat band in i studion och utvecklat producentrollen och arrangemanget för att kunna förverkliga låtarna bättre. Den långa inspelningsperioden och Lalehs kompromisslösa ljudbild har varit värt sin väntan, det märks en betydande skillnad på produktionen och att hon haft resurser och en ny slags frihet som producent. Sångtexterna är noga vägda och värda att utmanas och ges tid åt. (ginza.se)

Me and Simon är den svenska sångerskan Lalehs tredje studioalbum som släpptes 21 januari 2009. 
 
- - -

Laleh - Me and Simon 2009
(Stockholm Warner)

 1. Big city love
 2. Simon says
 3. Mysteries
 4. Go go
 5. Roses
 6. The end
 7. Nation
 8. History
 9. Farda
10. Snö
11. Bjurö klubb
12. Svalorna
13. Lär mig om
