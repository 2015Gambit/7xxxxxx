Pihalla on romanttinen draamakomedia nuorista aikuisista – ihmissuhteista ja yhteisöllisyydestä, urapaineista ja kulttuurien kohtaamisesta. Laura on saksalainen perheenäiti, joka muuttaa Suomeen miehensä työn perässä. Aluksi kaikki on vaikeaa. Aviomies Arto on kroonisesti töissä, ihmisiin on mahdotonta tutustua, eikä marraskuinen Tampere näytä parhaita puoliaan. Sattuman kautta Lauraa luullaan yksinhuoltajaäidiksi, hän saa yh-ryhmästä ystäviä ja tutustuu Teroon, joka järjestää lapsille musiikkituokioita läheisessä leikkipuistossa. Mitä pidemmälle suhde Teron kanssa etenee, sitä paremmin Laura alkaa viihtyä uudessa kotikaupungissaan. 