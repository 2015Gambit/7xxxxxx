Helt apropå var en svensk humorgrupp bestående av Elizabeth Banke, Fritte Friberg, Cecilia Haglund, Kryddan Peterson, Stellan Sundahl och Lotta Thorell som gjorde en TV-serie med samma namn‚ som sändes i SVT mellan 1985 och 1992.
 
Serien visades en gång i veckan och spelades in samma vecka som de sändes. TV-serien bestod av korta sketcher i nyhetsformat, där gruppen gjorde satir över bland annat över svensk och internationell politik, och andra aktuella händelser. I programmet återkom ett antal karaktärer, speciellt parodier av politiker, som exempelvis statsministern Ingvar Carlsson i form av en sko och Kryddan Pettersson i rollen av Birgitta Dahl.