Champagneflickan en svensk strippa berättar är den sanna historien om hur en ung svensk kvinna på grund av olyckliga omständigheter hamnar i sexindustrin i Köpenhamn och försörjer sig som strippa, ända till dess att en av hennes arbetskamrater blir brutalt mördad. Det är en nyanserad och inträngande skildring av en verklighet som omges av både många fördomar och romantiska föreställningar. Här får vi veta hur det verkligen är att arbeta på en strippklubb och umgås med personer i den undre världen.

Champagneflickan är ett i allra högsta grad levande vittnesmål av en sann överlevare. Det är med stor berättarglädje och befriande självdistans som Caroline Jensen ger oss sin historia om den hisnande korta färden från tryggt svenskt vardagsliv till den utsatta tillvaron i den danska porrbranschen. Det här är ingen sensationstext, utan verkligheten så som den upplevdes av en som var där.

CAROLINE JENSEN är född 1978 och har varit balettdansös vid Malmö stadsteater, sångerska, universitetsstuderande, strippa, diskjockey och mycket annat. Detta är hennes första bok.

Uppläsare: Klara Gripe