Peter Robinson / Roten till det onda

Det är en regning kväll i Eastvale, Yorkshire. En ung man påträffas död i en mörk, avsides gränd. Brutalt ihjälsparkad. Det tycks först röra sig om ett vanligt våldsbrott.
Kommissarie Alan Banks och hans kollega Susan Gay får veta att offret, Jason Fox, hade öppet rasistiska åsikter och att han samma kväll råkat i gräl med några pakistanier. Fallet verkar nästan löst av sig självt och de tre misstänkta männen grips.
Men när det visar sig att någon genomsökt Jasons lägenhet och rensat hans dator ändras bilden. Snart framkommer det även att Jason varit i sällskap med en annan man tidigare på kvällen. Vem är denne man och varför framträdde han inte när mordet blev känt?
Frågorna blir alltfler, och eftersom det inte finns direkta bevis mot pakistanierna bestämmer sig Alan Banks för att släppa dem. Jimmy Riddle, Banks chef, är långt ifrån nöjd. Detta är ett känsligt fall som kräver smidig hantering och en snabb lösning. Gripandet av de tre pakistanierna tolkades som en rasistisk handling och nu beordras Banks att istället sköta sitt jobb från skrivbordet och låta kollegorna ta hand om arbetet på fältet.
Banks är frustrerad över avstängningen, och när fler obehagliga fakta om mordoffret uppdagas kan han inte låta bli att ta saken i egna händer. Spåret leder rakt in i den nynazistiska organisation som Jason Fox var engagerad i, och ju närmare sanningen Banks kommer, desto mer skrämmande blir bilden av dess världsomspännande nätverk och makt.
Men just när Banks tror sig ana lösningen upptäcker han något som ställer allt på ända. Något som kan kosta honom jobbet.


Antal CD: 11 CD
Uppläsare: Tomas Bolme
Speltid: Ca 12,5 timmar
Spår var femte minut

Mer info: 
http://www.bonnieraudio.se/titlar/sasongens/Bok/?Isbn=9789174331097