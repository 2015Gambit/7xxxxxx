Björn Hellberg / Tacksägelsen

En blåsig och ruggig höstkväll blir en Herrens tjänare massakrerad till döds på det mest bestialiska vis. Mordet på den varmhjärtade och högt ansedde medborgaren upprör naturligtvis Stadens invånare. Men det brutala brottet visar sig bara vara inledningen till en serie kusliga och makabra händelser där ondskan ges fria tyglar.

Björn Hellbergs kriminalroman Tacksägelsen har lånat sin titel från en känd väckelsesång, och det är också i frikyrkomiljö som denna spännande och våldsamma historia utspelar sig. Med blick för vardagslivets alla små detaljer och människors dolda sidor, mejslar Hellberg fram en deckare av klassiskt snitt med varm medkänsla och starkt engagemang.

OBS Detta är en DAISY-bok