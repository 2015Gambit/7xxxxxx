Blodisande skräckroman för slukarna! Måste läsas med lampan tänd!

Thomas Ward är den sjunde sonen till en sjunde son, en sådan som ser saker som andra inte ser. Hans föräldrar ser till att han blir antagen som lärling till traktens Väktare, som fungerar som en sorts polis för det övernaturliga. Han sorterar ut de med onda avsikter. Det är ingen lätt uppgift Thomas har framför sig, Väktaren ställer stora krav och många av hans tidigare lärlingar har misslyckats, några har till och med dött. Redan från början sätts Thomas på svåra prov och på något vis måste han lära sig att driva ut spöken, att "tämja" häxor och att fördriva boggartar. Men när han luras att befria den ondaste häxan av alla, Mor Malkin, blir livet mer skräckfyllt än han någonsin skulle kunna drömma om.

Väktarens lärling utspelar sig i ett ospecificerat England för ett antal sekler sedan. Författaren har fångat det ödsliga, spöklika landskapet och tillsammans med häxor, gastar, benknotor, halvruttna kroppar får det läsaren att rysa från första till sista sidan.

Uppläsare: Jakob Eklund