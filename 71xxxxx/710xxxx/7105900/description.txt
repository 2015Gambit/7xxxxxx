En allvarlig och seriös beteendestudie av den kritikerrosade och internationellt uppmärksammade Ruben Östlund. 

Filmen är inspirerad av verkliga händelser där en grupp unga svarta pojkar vid åtskilliga tillfällen rånade andra barn i centrala Göteborg. Det uppseendeväckande med rånen var att de startades med hjälp av en skicklig retorisk fälla där hot eller våld inte användes. Det så kallade "brorsantricket". Rånarna använde sig också av den stigmatiserade bilden av den svarte mannen som existerar i vårt samhälle för att genomföra rånen. Detta trots att de bara var mellan 12 och 14 år gamla. 

PLAY har redan uppmärksammats internationellt. Vid världspremiären i Cannes belönades filmen till festivalens favoritfilm. Under en månads tid arrangerades dessutom visningar för Europaparlamentets 736 medlemmar och filmen visades vid Stockholms filmfestival.
Källa: DVDR