Jason lever för Hong Kong action och har sett alla filmer. Hos den gamle Old Hop i China Town brukar han hitta det mesta. I skolan ses Jason som en udda figur. Jason är svag, vågar aldrig slå tillbaka och han tvingas delta i ett rån mot sin gamle vän. Av en slump får han tag i en gyllene relik i butiken, som tillhört den legendariske kinesiske krigaren Monkey King. Med reliken i sin hand vaknar Jason upp i det forna Kina.

Här möter han den halvgalne och fullständigt nedsupne Lu Yan, the Silent Monk och den vackra Golden Sparrow. Alla vill lära honom den kinesiska krigskonstens alla knep efter bästa förmåga. Yan avslöjar också historien om reliken och att Jason måste vara den mytomspunne krigaren Seeker som ska befria Monkey King och stoppa den grymme Jade Warlord. Jason tvingas använda alla sina nya färdigheter och uppbringa allt sitt mod för att rädda en värld och kunna komma tillbaka till sin egen.
