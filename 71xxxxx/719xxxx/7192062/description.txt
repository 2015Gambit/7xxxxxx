En banbrytande och inspirerande uppläsning av synskadade författaren Täppas Fogelberg, som också är en av våra mest kända radioröster.

Trött, fet & 50 är en varm och svart och djupt personlig berättelse om existentiell konkurs och om en resa ner i helvetet och åter. Oglamoröst skriver berättarjaget, den medelålders mannen, om familj och om barn och om att i askan efter alla idéer om vad frihet är, finna alltmer tydliga tecken på att vägen till lyckan inte med fördel beträds som en flykting och smitare. Kommer mannen, Täppas alter ego, att finna vägen till lyckan?

Trött, fet & 50 är en berättelse om frihet, flykt, försoning och en livshållning som skär likt en machete i livets djungel. På ytan är detta en rak skildring av familjeliv, katastrofer och förlust men blir till en sång för det rena gubbvarat och för att med högburet huvud kunna säga: Jag är stolt över att vara trött, fet och femti!


Uppläst av författaren själv.
Speltid:   c:a 7,5 tim