Professor Layton en de Melodie van het Spook is het vierde avontuur van puzzelkampioen professor Layton en zijn trouwe assistent Luke. In dit spel voor de Nintendo DS worden puzzels naadloos afgewisseld met een verhaal vol mysterie. Zoek de puzzels, los ze op en ontrafel het mysterie!
Hoewel Professor Layton en de Melodie van het Spook het vierde spel in de serie is, is het het eerste verhaal dat ooit verscheen in Japan. Officieel is Professor Layton en de Melodie van het Spook dus de voorloper op Professor Layton and the Curious Village.
Professor Layton en de Melodie van het Spook zit boordevol nieuwe puzzels, waar zowel doorgewinterde Layton-fans als nieuwkomers van zullen smullen. De spannende verhaallijn voert je terug in de tijd, tot drie jaar voor de gebeurtenissen in Professor Layton and the Curious Village. Je komt precies te weten hoe Professor Layton zijn assistent Luke ontmoet en je maakt kennis met Laytons vrouwelijke assistente Emmy. Zij werkt graag met hem samen om het mysterie van het Misthallery-spook te ontrafelen. Hoe meer puzzels je kraakt, hoe dichter je de oplossing van deze kwestie nadert. Met deze puzzelgame haal je meer dan 170 uitdagende en leuke puzzels in huis.
Met elke puzzel duikt er een nieuw geheim op in Laytons grootste zaak tot op heden! Red het stadje Misthallery van een gevaarlijke geest, opgeroepen door een mysterieuze fluit. Terwijl je Layton door de beklemmende verhaallijn voert, krijg je te maken met drie nieuwe minigames. Daarin moet je bijvoorbeeld een spoor leggen om te zorgen dat een speelgoedtrein alle stations passeert, of met werkwoorden spelen om de juiste uitvoering op het podium te activeren. In de derde nieuwe minigame moet je een vis door een hindernisbaan loodsen om alle gouden munten te pakken.
Als je nog nooit een Layton-spel hebt gespeeld, is dit het perfecte moment om in te stappen. Sluit je aan bij Professor Layton en Luke die hun spannendste mysterie tot op heden gaan beleven in Professor Layton en de Melodie van het Spook. Help Layton en zijn assistent Luke om het mysterie op te lossen!
Spel is volledig in het Nederlands!