Tia Carrere spelar den okonventionella, äventyrslystna historielärarinnan Sydney Fox. Hon är specialiserad på att leta efter världens mest eftertraktade skatter och stulna rariteter, ett jobb som tar henne till diverse märkliga platser runtom i världen. Sydneys goda anseende och unika kunskaper gör att hon hela tiden får nya uppdragsgivare som hoppas på att dra fördel av hennes förmåga att spåra upp det som andra inte kan hitta. På sina resor har hon med sig Nigel Bailey, en attraktiv, intellektuellt lagd brittisk lärarassistent  som oftast känner en viss ovilja inför att följa med henne. När det gäller att uttolka gamla manuskript och forska i litteraturen är han en fena, men att resa runt i världen, ducka för vinande kulor och krypa fram genom mörka tunnlar är inte alls hans melodi  ibland försätter han både sig själv och Sydney i fara. Men hon är snygg, smart, bedårande och sexig  och han kan bara inte säga nej när hon kopplar på charmen, trots att han vet att deras resor brukar sluta med att de både jagar och blir jagade...
