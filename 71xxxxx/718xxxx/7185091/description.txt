Grand Theft Auto: Episodes from Liberty City' is een compilatie van de twee uitbreidingen voor 'Grand Theft Auto IV', te weten 'The Lost & Damned' en 'The Ballad of Gay Tony'. Om deze uitbreidingen te kunnen spelen, is geen originele disc van 'Grand Theft Auto IV' nodig. Toch bevat de disc niet het originele avontuur van Niko Bellic.
Waar je in 'Grand Theft Auto IV' nog aan de slag ging met de Servisch import crimineel Niko Bellic, krijgen gamers in 'The Lost & Damned' de avonturen van Johnny en zijn ruige bikerbende voor hun kiezen. Johnny moet leren omgaan met de terugkeer van de oude bendeleider, en in een motorbende gaat niet altijd alles even soepel.

Daarnaast vind je 'The Ballad Of Gay Tony' terug op de disc van 'Grand Theft Auto: Episodes from Liberty City'. In dit verhaal staat het leven van Luis Lopez centraal. Deze Zuid-Amerikaanse loopjongen van de grote clubeigenaar Tony Prince belandt in de meest benarde situaties en moet zich natuurlijk staande weten te houden.

'Grand Theft Auto: Episodes from Liberty City' weet te bieden wat je gewend bent van de Grand Theft Auto-serie. Natuurlijk kom je geweld tegen en kan je auto's stelen, maar bovendien weet Grand Theft Auto altijd grenzen te verleggen, en dat gebeurt ook weer met 'Grand Theft Auto: Episodes from Liberty City!

Systeemeisen	Minimaal Windows XP
                Intel Core Duo 1.80 GHz
                1 GB RAM
                Videokaart met 256 MB geheugen
                16.00 GB vrije hardeschijfruimte
                DirectX 9c
                