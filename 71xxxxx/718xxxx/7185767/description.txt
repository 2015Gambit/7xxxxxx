Lars Arthur "Lasse" Tennander, född 29 april 1945 i Stockholm, är en svensk musiker, kompositör och textförfattare.
 
Tennander var aktiv i den progressiva musikrörelsen under 1970-talet. Sin första låt fick Tennander inspelad 1966 men han fick inget genombrott som artist förrän 1976 då den mer politiska LP:n Alla är vi barn i början släpptes. Före sitt eget genombrott som artist, och även till viss del efter, skrev Tennander en hel del till andra artister bland andra Peter Lundblad och The Wayfarers.
 
Tennander gav ut sitt första album på Ljudspår (Europafilms grammofonavdelning) det andra på det SKP-ägda förlaget Oktober, vilket ledde till att han påstods vara maoist, något som han själv förnekade. Då detta förlag senare gick i konkurs, bytte han till det kommersiella skivbolaget Sonet, vilket föranledde kritik från proggrörelsen.
 
Tennander tilldelades Fred Åkerström-stipendiet 1987 och Cornelis Vreeswijk-stipendiet 1996.

En liten stund på vår jord är en samlings-CD och gavs ut 1993