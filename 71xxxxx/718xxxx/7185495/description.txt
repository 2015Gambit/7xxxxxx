En av 1700-talets mest beundrade uppfinningar var en schackspelande maskin som kallades för Schackturken. Den gjorde sitt segertåg över kontinenten och besegrade både kungligheter och riktiga schackmästare. Maskinens konstruktör hette Wolfgang von Kempelen.

Schackmaskinen skänker Wolfgang von Kempelen ära och berömmelse. Det är bara det att uppfinningen döljer en hemlighet. Inne i maskinen gömmer sig en dvärg som är en mycket skicklig schackspelare.

Schackmaskinen är en spännande och lättläst bok om dessa verkliga händelser på Mozarts tid. Det är en berättelse om besvarad och obesvarad kärlek, om ett dödsfall som misstänks vara ett mord och om Wolfgang von Kempelens ständiga kamp för att hindra att bedrägeriet med dvärgen avslöjas. Och över hela denna ytterst underhållande roman vilar en omisskännlig doft av parfym och peruker från ett sirligt 1700-tal.


Uppläsare: Helge Skoog
Speltid:   14,5 tim