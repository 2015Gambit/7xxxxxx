I inbördeskrigets kaotiska Sierra Leone under 90-talet får vi möta Danny Archer, en sydafrikansk legosoldat och fiskaren Solomon Vandy. Båda är afrikaner men deras bakgrund är så olika de kan vara, tills ödet för dem samman i en gemensam jakt på en sällsynt rosa diamant som kan förändra deras liv. Under en fängelsevistelse får Archer reda på att Solomon - som har tagits från sin familj och tvingats jobba på diamantfältet - har hittat och gömt den ovanliga råstenen. Till sin hjälp har han Maddy Bowen, en amerikansk journalist vars idealism fått sig en törn av bekantskapen med Archer. De två männen beger sig ut på en jakt genom ogästvänliga territorier, en resa som kan rädda Solomons familj och ge Archer den andra chans han trodde han aldrig skulle få. 