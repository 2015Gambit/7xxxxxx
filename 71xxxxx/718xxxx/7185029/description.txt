I romanverket Min kamp utforsker Karl Ove Knausgård nådeløst og selvutleverende sitt eget liv, sine ambisjoner og svakheter, sin usikkerhet og tvil, sine relasjoner til venner og kjærester, kone og barn, mor og far. Det er et verk der livet beskrives i alle nyanser, fra de avgjørende, rystende øyeblikkene til hverdaglivets minste detaljer. Det er også et risikabelt prosjekt der grensene mellom det private og det offentlige overskrides, ikke uten omkostninger for forfatteren selv og for menneskene som beskrives. I sjette og siste bok handler det om realiseringen av verket: om utgivelsen av de tidligere bindene og omstendighetene rundt, om litteraturen selv og dens forhold til virkeligheten.