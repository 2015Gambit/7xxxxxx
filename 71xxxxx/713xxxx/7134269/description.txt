Delta Rhythm Boys, legendarisk och särskilt i Sverige älskad sångkvartett med pianist, som under några extra hektiska folkparkssomrar fick hela rikets nöjeslystna befolkning att försöka sig på den rätta amerikanska rullningen av bokstaven 'r' i en handfull svenska visor.

Det hade dock börjat långt tidigare. Basen Lee Gaines (1914-87) startade vid ett universitet i Oklahoma en sångkvartett som han bland annat turnerade med i Sydamerika. Han återvände till USA 1937, ombildade i någon mån kvartetten och kunde från 1942 notera ett flertal skivsucceer, mest säljande var 'Dry Bones' i arrangemang av pianisten Rene de Knight (död 1961). Andretenoren Traverse Crawford (död 1976) var med från början, och i den grupp som 1949 kom till Sverige fanns även tenoren Carl Jones, och barytonen Kelsey Pharr (död 1958). Den senare ersattes tillfälligt 1952 av Cliff Holland. Senare ingick i stället för Crawford Herbert Coleman (1928-74) och i stället för Pharr Hugh Bryant (1929-87).

Det första sverigeengagemanget ägde rum på Världssportexpon i Stockholm sommaren 1949, ett arrangemang som blev ett fiasko och inte särdeles publikdragande. Men runt estraden samlades varje kväll några flickor som blev grunden till den inofficiella fanclub som i hög grad bidrog till att Delta Rhythm Boys kom tillbaka till Sverige, till Gröna Lund, Liseberg och senare folkparkerna. Deltapojkarnas sverigepopularitet framgår av att när Rene de Knight gick bort 1961 hade han turnerat elva somrar i Sverige, inklusive en tältsommar med Knäppupp och Karl Gerhard, kallad '1950-talets största skow'.

Ett antal skivinspelningar visar gruppens unika kombination av lekfullhet och rytmisk balans, i all synnerhet tillsammans med Ella Fitzgerhald, Count Basie, Jimmie Lunceford och Fred Astaire. Sista gången Deltapojkarna hördes i sitt kära Sverige var under en kyrkoturne 1985. De hade de mest omisskännliga 'syndiga' diftongerna från 'Fliickåårrna' låsts in i sakristian före konserten.
(Uno Myggan Ericson 1990)

- - -

Delta Rhythm Boys - Guldkorn 1950-1957
(Warner Music 2001)

 1. Domaredansen   
 2. Kristallen den fina   
 3. Flickorna i Småland  
 4. Tre trallande jäntor  
 5. Flicka från backafall  
 6. Kullerullvisan   
 7. Flottarkärlek    
 8. En röd liten stuga    
 9. Din vår är min vår  
10. De'ä' grabben me' chokla' i    
11. Poompa poompa   
12. Det är kvinnan bakom allt    
13. Cha cha Joe  
14. Lilla Liselott   
15. Jeg gik meg over sö og land    
16. Marken er mejet  
17. Tula tullalla    
18. Tuoll' on mom kultani  
19. Alouette, gentile alouette  
20. Trop, trop, trop    
21. Ke kali nei au/ hawaiian wedding song
