Gertrud Agneta 'Jeja' Sundström, född 27 september 1943 i Storuman, är en svensk trubadur och skådespelerska. I barndomen sjöng Sundström i skolkören och kyrkokören hemma i Storuman. Hon spelade gitarr, piano och sjöng visor men tänkte inte satsa på någon artistkarriär. I stället hamnade hon som telefonist på Televerket i Storuman. Hon flyttade till Stockholm 1962 där hon fortsatte inom Televerket. 

1963 anmälde hon sig till talangtävlingen Flugan och gick till final, hon fick smak för att uppträda inför publik och kom att bli en flitig gästartist på Vispråmen Storken. Hon gav ut några EP-skivor med schlagers i mitten av 1960-talet och spelade in sitt första visalbum Ulf-Peder Olrog på Jejas sätt 1965. Artist på heltid blev hon inte förrän 1971 då hon ingick i gruppen 'Visor och bockfot' med Stefan Demert (hennes sambo under 8 år), Sid Jansson och Björn Ståbi. Samarbetet med Stefan Demert fortsatte under hela 70-talet och pågår fortfarande med jämna mellanrum.

Jeja har framträtt flitigt i radio bl.a. som sommarpratare och som sångerska i Visan vi inte minns tillsammans med Margareta Kjellberg och Peder Svan. I början av 1980-talet deltog hon i det populära underhållningsprogrammet Gäster med gester där hon fick visa prov på sin komiska fantasi. Revydirektören Tjadden Hällström engagerade henne för rollen som flygvärdinna i farsen Far och flyg på Skandiateatern i Norrköping 1991, mer fars blev det på Intiman i Stockholm 1997 där hon spelade rådmansfrun i Spanska flugan. Jeja Sundström tilldelades Nils Ferlin-Sällskapets trubadurpris 2001. (wikipedia)

- - -

Jeja Sundström - 20 Bästa 1972-1981
(Universal Music 2001)

 1. På en liten smutsig bakgård   
 2. Violen från Flen 
 3. Jag är en ung Godtemplartjej   
 4. I folkviseton   
 5. Violava (Tarantella i Dårarnas Gränd)   
 6. Uti det ruckel  
 7. Lördagskväll i Paradiset   
 8. Vyss vyss lindebarn    
 9. Hon och han  
10. Surströmmingssalteriarbeterskans klagan   
11. Sången om Pur-Finland   
12. Antligen  
13. Den Rätte   
14. Miss Muskel -81   
15. Gröna män och gråa män   
16. Köttet på Ostermalmstorg   
17. Gumman på Skanörs Ljung    
18. Ulla Winblad vid Fiskartorpet  
19. Inget är så skönt  
20. Salig farmors blues  
