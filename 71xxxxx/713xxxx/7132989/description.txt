Keep Company är Titiyo och Theodor Jensen. Paret sammanfördes första gången redan 2007 när Fläskkvartetten bjöd in sångare från skilda delar av den svenska musikscenen för att sätta ord till musik som tidigare varit instrumental och efter skivsläppet följde en fantastisk turne fylld av musikaliska möten. Från två diametralt skilda utgångspunkter visar det sig att Titiyo och Theodor har mer gemensamt än någon av dem kunnat tro. Mötet kan närmast beskrivas som en 'förälskelse' på det rent musikaliska planet berättar Theodor när han erkänner att han tidigare hade en mycket vag bild av Titiyo och hennes musik.

Alltid påpassliga Club Killers bjöd lite senare in duon som gäster till en av sina Debaser-kvällar - evenemang som framförallt erbjuder en plattform att ta sig an väl valda delar ur den svängigare delen av musikhistorien. Titityo och Theodor kände att de ville göra någonting helt nytt också och en av låtarna som Theodor jobbade med för ett soloprojekt visade sig vara den perfekta låten 'Side By Side' - att döma av publikens reaktion var det helt rätt spår, och när låten gick till radio plockades den omedelbart upp av P3.

Utan någon direkt tanke på vad det skulle bli av det fortsatte Theodor att skriva musik till Titiyo. Ett av de stycken som mailades till Titiyo var 'Sweep Away'. När hon returnerade 'Sweep Away' med sin sång pålagd så var jag helt säker, säger Theodor, det var meningen att det skulle bli något mer av detta. Keep Company föddes. Titiyo och Theodor Jensen i 'Keep Company' - 9 egna låtar som de producerat tillsammans med Johan Lindström och Josef Zackrisson som också mixat albumet. (ginza.se)

- - -

Keep Company - Keep Company 2011
(Warner Music)

1. First Line
2. My Love Confessed
3. Your Hand In Mine
4. I Awake
5. Side By Side
6. Sweep Away
7. It Cannot Go Wrong
8. See See
9. Bjorn
