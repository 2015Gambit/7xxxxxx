Lars Erik Dahlquist, född 14 september 1910 i Orgryte församling, död 14 oktober 1979 på Brännö i Göteborgs kommun, var en svensk kompositör, schlagersångare och skådespelare. Från 1936 var han gift med Inez Margareta, född Lindquist (1911-2004). Han är far till saxofonisten Bob Dahlquist (1938-2005).

- - -

Dahlquists far, Otto Dahlquist, var sjökapten, men det var som sjöassuransdirektör han flyttade med familjen till Lidingö, där Lasse Dahlquist växte upp. Men han kom att förknippas med västkusten och födelsestaden Göteborg, dit han så småningom flyttade.
Han gick till sjöss 1926 och återvände som vissångare och filmskådespelare. Han var en tid anställd på Sven-Olof Sandbergs musikförlag Svenska Noter och började 1931 sjunga in grammofonskivor på Columbia. Genombrottet kom 1938 med Jolly Bob från Aberdeen och Här dansar kustens glada kavaljer.

Han skrev både text och musik till över tusen visor, många med motiv från Göteborg och Bohuslän. Flera av hans visor har blivit allsångsklassiker, som De' ä' dans på Brännö brygga 1941 och Oh boy, oh boy, oh boy 1946. Han skrev även filmmelodier, bland annat Lite grann från ovan och Kalle på Spången 1939 åt Edvard Persson, samt revytexter. Han använde sig ibland av pseudonymerna Set Lange, Sten Aller, Erik Dahlquist, Ray Garden, Willy Dahl och Lars-Erik. Totalt gjorde han 476 insjungningar och var också en av medlemmarna i sånggruppen Tre Sang. Han filmdebuterade 1932 i Weyler Hildebrands Muntra musikanter.
1977 belönades Lasse Dahlquist med Evert Taube-priset, instiftat av denne 1960. Han har även fått en plats uppkallad efter sig vid Saltholmen, Lasse Dahlquists Plats, där Styrsöbolagets båtar har sin terminal.

Lasse Dahlquist avled i strupcancer 1979. Han tillbringade sina barndomssomrar i sin morfars gård Langegården på Brännö i Styrsö socken (Västergötland) i Göteborgs skärgård. Där byggde han sitt eget hem. Han ligger begravd på Brännö gamla kyrkogård. (wikipedia)

- - -

Lasse Dahlquist - De ä dans på Brännö Brygga 1931-1941
(Naxos Nostalgia 2007)

 1. Då reser jag med Ester
 2. Jag gifta mig - aldrig!
 3. Varje steg är ett steg mot himlen
 4. Ingen rädder för vargen här
 5. Bakom en skuggig mur
 6. Leve Bellman!
 7. Nu ska vi vara snälla
 8. La Margarita
 9. Klart till drabbning
10. Swing ska de va
11. Nu ska vi opp, opp, opp
12. Skänk en slant
13. Ti-ta Ti-ta Ti-ta
14. Stackars lilla Ann-Sofie
15. Gamle kamrat
16. Alskling på vågen
17. Jag vill ge dig allt vad du begär
18. Very velcome hem, Mr. Swanson
19. Jag blir så glad när solen skiner
20. De ä dans på Brännö Brygga
