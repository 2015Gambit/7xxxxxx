Martin Höper är en av våra mest kända svenska jazzbasister. Under de senaste tio åren har han setts med artister som Rigmor Gustavsson, Koop, Thus:Owls, Fredrik Noren band m fl. Här debuterar han som bandledare och kompositör. The Bride är en läcker, svängig, lyhörd och övertygande debut! (ginza.se)

- - -

Av de åtta kompositionerna har Martin Höper själv komponerat alla utom The bride som är utförd av David Longstreth. Musiken är i stort tillkommen under en längre sejour i New York där det aktiva musiklivet inspirerat och väckt nya tankar. 

Inledningsvis attraheras man av innerligheten i musiken där Jonas Ostholm vid klaviaturen är den som skickligt lägger stämningen. Snabbt följd av Linus Lindblom som med sin smidiga ton på tenorsaxen snabbt anpassar sig till vad som gäller. Ostholm och Lindbloms musicerande rör sig i mjukt svepande kurvor utan farofyllda utflykter. 

Till detta lägger Martin Höper stabila bastoner och Chris Montgomery mjukt kontrollerade slag på cymbalerna. 

Musiken är vacker men skulle kanske ha väckt större intresse om tempona skiljt sig åt tydligare. Nu är det för få växlingar vilket på sätt och vis åskådliggör att melodiken är relativt likvärdig i de olika kompositionerna. 

Kvartettens utmärkta spel gör dock att intresset trots reservationen hålls vid liv skivan igenom. (Leif Wigh, orkesterjournalen.com)

- - -

Martin Höper - The Bride 2012
(Hoob Records)

 1. The boys in my hood
 2. Olmed
 3. The bride
 4. South 3rd saudade
 5. Cilantro
 6. Muttileinen
 7. Eriksberg
 8. Calibanos
