Maria Marusjka_1973_NORSK_TALE

Originaltittel: Maria Marusjka
Regi: Oddvar Bull Tuhus 

Skuespillere: 
Peter Lindgren, Anne Gullestad, Bente Cappelen, Pål Løkkeberg 

Manus: Oddvar Bull Tuhus 
Genre:  drama 
Nasjonalitet: NOR 
Lengde: 1t.31m.
Produksjonår: 1973


Fyrvokter Ewert Mangård, tidligere sjømann, har slått seg ned på en øy i havgapet med kona og datteren. Hele tiden bærer han med seg minnet om yngre dager til sjøs, og om Maria Marusjka, havnekneipens dronning. Minnet om henne overvintrer i hans sinn ute på den isolerte øya, mens hans kone Maria langsomt mister sin ungdoms første skjønnhet. Og datteren på 18 år, har forlengst begynt å ferdes på fastlandet på grunn av sin skolegang. Og Ewert funderer hva det vil bli til med de to halvgamle menneskene alene igjen ute i isolasjonen hvis datteren forsvinner. Etter et plutselig innfall leier han ut en hytte på øya til den 38 år gamle forfatteren Knut Strøm. Han har leid hytta for å få fred, men freden blir det så som så med. Han oppdager at han blir holdt under oppsikt på avstand av de tre andre på øya, med kikkert fra fyret, fra busker og kratt, og gjennom hull i veggen på utedoen. Forfatteren føler seg etterhvert som en inntrenger i dette lille samfunnet. Datteren på sin side, finner i forfatteren et mål for sin livslengsel og sine erotiske drømmer. Moren begynner å føle kvinnen i seg livne til, og fyrvokteren tyr til ølet når han begynner å få problemer med herredømmet og hustukten.