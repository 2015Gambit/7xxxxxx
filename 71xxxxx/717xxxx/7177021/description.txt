Historien om slagskeppet Bismarck, det största krigsfartyg världen skådat, tillhör de mest mytomspunna händelserna under andra världskriget. Denna skildring av den dramatiska jakten bygger på ögonvittnens redogörelser samt på den allra senaste militärhistoriska forskningen. Bismarck. Kampen om Atlanten inleds med en grundläggande redogörelse för den marina utvecklingen fram till de stora slagskeppens era och avslutas med en spännande skildring, timme för timme, av den ödesdigra jakten över Atlanten som slutade med att det moderna krigsfartyget oskadliggjordes. Michael Tamelander, militärhistoriker, och Niklas Zetterling, Försvarshögskolan, har tidigare givit ut Avgörandets ögonblick och Den nionde april tillsammans. Zetterling har även skrivit Slaget om Kursk (med Anders Frankson) och Michael Tamelander Slaget om Västeuropa.

Uppläsare: David Zetterstad