John Verdon / Tänk på ett tal

Jakten på en tankeläsande seriemördare. En psykologisk thriller i världsklass.

Dave Gurney, en pensionerad kriminalare, får en dag besök av en gammal kamrat från collegetiden som har ett ovanligt problem. Mark Mellery har fått ett mystiskt brev.
Det är skrivet på vers och slutar med: "Strax ska du få se hur väl jag känner dina hemligheter, tänk på ett tal vilket som helst upp till tusen och öppna det lilla kuvertet."
När Mark Mellery tänker på 658 och tittar i det förseglade kuvertet finner han exakt samma tal där och orden: "Förvånar det dig att jag visste att du skulle tänka på 658?"

Vem gömmer sig bakom avsändaren X Arybdis? Vem är det som kan läsa hans tankar? Vem är det som vet vilket tal han spontant skulle välja?
I brevet antyds också Marks förflutna som alkoholist, en mörk period i livet som han trott att han för alltid lämnat bakom sig.
Fylld av fruktan ber Mark att Dave Gurney ska hjälpa honom. Gurney är till en början mest road av det mystiska brevet. Men när Mark efter ett par veckor hittas död med uppskuren hals på sin egendom och flera mord inträffar, där offren fått samma typ av brev, finner sig Gurney plötsligt indragen i den dödliga jakten på en intelligent psykopat och seriemördare där även hans eget förflutna blir ett hot.

Tänk på ett tal är en enastående debut och en nagelbitarthriller i toppklass. Så låter hyllningarna från författarkollegor och kritiker. Och framgångarna har inte låtit vänta på sig. Tänk på ett tal har legat högt på bästsäljarlistor i tjugo länder.


Antal CD: 12 CD
Uppläsare: Peter Andersson
Speltid: 13 tim, 50 min
Spår var femte minut

Mer info: 
http://www.bonnieraudio.se/titlar/sasongens/Bok/?Isbn=9789174331523