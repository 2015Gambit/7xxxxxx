Simon Scarrow / Upproret

När romarna invaderar Britannien möter de hårt motstånd från de infödda. Cato och Macro får till uppdrag att stödja den åldrade härskaren Verica.
Innan de båda centurionerna vet ordet av är de indragna i en kamp där inte bara deras egna liv står på spel utan hela romarrikets öde kan avgöras.

Upproret är fjärde delen i den spännande Silverörnserien där vi får följa romarna Catos och Macros äventyr.
Upproret är en sidvändare där tempot är högt. Dialogerna är rappa och moderna, och lockar ofta till skratt. Läsaren får följa utvecklingen av de båda huvudpersonerna och får samtidigt stor kunskap om det romerska riket och livet som soldat i dåtidens mest framgångsrika armé.
I likhet med övriga böcker i serien inleds Upproret med en kortare beskrivning av den romerska arméns befälsordning och avslutas med ett efterord där Scarrow förklarar den historiska kontexten.
