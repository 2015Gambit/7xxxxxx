Utan en tanke (2003)
Uppläsare: Anna Godenius

I skuggan av värmen - 2002
Uppläsare: Qina Johansson

Bortom ljus och mörker - 2005
Uppläsare: Helen Gripe

Kärleksbarn - 2007
Uppläsare: Anna Döbling

För kärlekens skull - 2009
Uppläsare: Anna Döbling

Det är nu drygt tio år sedan jag med hjälp av en reseskrivmaskin, ena handens långfinger och en begynnande självkänsla under ett par hektiska månader av aktivt heroinmissbruk skrev "Utan en tanke".

Min underbara vän Lars Brusell och hans sambo Sara läste och kritiserade. Det var en rolig men jobbig process där jag var tvungen att gå tillbaka och leva om händelser jag under många år bara försökt fly från. Vissa saker, t.ex. de värsta övergreppen under kollektivtiden klarade jag inte av att skriva om,vilket jag idag tycker är ganska synd. Hela historien är nedtonad, verkligheten var betydligt grymmare. Språket på kollektivet var långt grövre än vad jag skrivit det, fyllt med runda ord, förnedrande uttryck och svordomar. Att jag valde att plocka bort mycket av det berodde på min egen känslighet. Men dessutom tror jag att texten skulle känts torftig om jag använt mer av det verkliga "Hasselaspråket".

Hasselamänniskornas reaktion på boken blev upprörd och dom gjorde vad dom kunde för att smutskasta dess trovärdighet. Jag är bl.a. en "värsta sortens knarkare" vilket jag tar som en komplimang när det kommer därifrån. Tyvärr har dom också stoppat program där boken skulle medverkat, skällt ut journalister som recenserat den osv.
Att skriva boken kändes för min egen del som att resa på mig och sparka tillbaka lite. Ett första steg bort från skam, skuld och förnekelse med heroinet som enda utväg.