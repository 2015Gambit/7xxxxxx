När man blir levande begravd i ett snöskred och bröstkorgen trycks så hårt samman av snön att lungorna inte kan fyllas, har man bara syret i blodet kvar att leva på. Det räcker i ganska exakt fyra minuter. Tillståndet kallas pansarhjärta.

Två kvinnor hittas mördade i Oslo, bägge har drunknat i sitt eget blod. Mysteriet som polisen står inför är att sticksåren i ansiktet på de döda har tillfogats från insidan av munnen.

Kaja Solness vid Oslopolisen skickas till Hongkong för att leta upp den man som är Norges enda specialist på seriemord. Den alkoholiserade polismannen har gömt sig någonstans i miljonstaden, på flykt från demonerna i ett tidigare mordfall, minnena av kvinnan han älskar och den kinesiska maffian. Hans namn är Harry Hole.

Högst motvilligt och tvärtemot ledningens uttryck¿liga order drar Harry igång en egen utredning tillsammans med Kaja. De hittar snart ett tydligt samband: ett flertal personer, däribland de mördade kvinnorna, befann sig för en tid sedan på fjälltur och övernattade i samma stuga. Och en efter en mister de livet

Pansarhjärta är en thriller som utspelar sig i Oslo, Kongo, de norska fjällen, Leipzig och Hongkong. Det är en historia om hat, kärlek, smärta och girighet.

Med sina åtta romaner om kriminalkommissarien Harry Hole har Jo Nesbø nått enorm framgång både i sitt hemland Norge och utomlands. Böckerna har översatts till trettio språk, fått mängder av priser och utmärkelser och slår ständigt nya försäljningsrekord. Jo Nesbø ses i dag som en av Europas viktigaste och största kriminalförfattare.

Uppläsare: Jacob Nordenson