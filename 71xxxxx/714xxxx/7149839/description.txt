Ett oväntat möte på La Bohème, en operaföreställning överförd digitalt från Metropolitan i New York till en liten landsortsbio i Sydsverige, är ouvertyren till Klas Östergrens nya stora roman. Och likt en opera rymmer den de mest skilda känslolägen och uttryck, från ren slapstick till verklig tragedi. Den sista cigarretten är en roman om åttiotalet, då en gammal symbol för exklusivt snille och exceptionell smak fick nytt liv: dandyn, död som levande. Nils von Dardels tavla är ett åtråvärt byte, och spelar en mycket märklig biroll i historien. Den sista cigarretten är en både lekfull och genomskådande roman om mänskliga tillkortakommanden, om minnen som går igen och om konsten, den döda och den levande. Men lika mycket är det en roman om kärlek och hängivenhet, om svårtolkade leenden och förhållanden som hela tiden väntar på att bli av.


Uppläsare: Reine Brynolfsson
Speltid:   c:a 15 tim