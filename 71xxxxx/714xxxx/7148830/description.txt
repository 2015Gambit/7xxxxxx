En tidig morgon exploderar en sprängladdning i Göteborgs hamn en man faller offer för ett blodigt attentat. Den sista som har kontakt med honom innan han avlider är akutläkare Robert Krüger vid Sahlgrenska sjukhuset.

Deras hastiga möte får dramatiska konsekvenser för Krüger. Inom kort dras han in i en desperat polisjakt på en kallblodig mördare och flera personer går en skoningslös död till mötes. Gemensamt för offren är att de har något som mördaren vill åt.
Kriminalinspektör Mia Baltzarsdotter och hennes kollegor vid våldsroteln går en hård kamp mot klockan i sina försök att hitta gärningsmannen.

Till polisens hjälp finns Robert Krüger, men hans situation blir alltmer utsatt och till sist är det han som befinner sig i mördarens skottlinje.


Uppläsare: Jacob Nordenson 
Speltid:   c:a 7 tim