Spännande och brännande aktuell samtidsroman!

En relationsroman om passion och lojalitet, ett ödesdrama om en ung man som knivhuggs till döds, en brännande aktuell skildring av det segregerade Stockholm - Håkan Östlundhs nya roman lämnar ingen oberörd.

Han - frånskild polis i Stockholmsförorten Sollentuna. Hon - framgångsrik, gift bokförläggare med ståtligt kontor i Gamla stan. På ett ytligt plan verkar Paul Bäckström och Ylva Ström inte ha någonting gemensamt. Och kanske har de inte heller det. Det enda de vet är att deras hemliga, passionerade möten är det som får dem att känna sig levande.

Men efter en tid kompliceras deras förhållande samtidigt som blir Paul indragen i ett fall som engagerar hela Sollentuna. En kille från det fina villaområdet dödas av misstag av någon ur det rivaliserande gänget från det ökända höghuskomplexet.

Medan Paul försöker få klarhet i vad som hänt blir Ylva allt mer osäker på vad hon egentligen håller på med. Hur högt pris är hon beredd att betala för relationen med Paul? Kan hon leva med sig själv om hon sviker sina barn? Och hur vet man vad som är kärlek och vad som bara är passion?

Uppläsare: Dodo Parikas