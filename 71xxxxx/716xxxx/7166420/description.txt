

Åsa Larsson - Till offer åt Molok 



Till offer åt Molok är den femte boken med Rebecka Martinsson.

"Besiktningsmannen skär upp buken på björnen.

- Jaha, skall vi kolla vad nalle har ätit? säger han.

Det ryker om det stinkande maginnehållet. Besiktningsmannen rotar runt i sörjan med en pinne. Mungiporna far ner i en misstrogen min.

- Vad i helvete är det den har käkat? mumlar han.

Karlarna i jaktlaget kommer närmare, kliar sig i bakhuvudena så att kepsskärmarna glider ner i pannorna. Någon får fram sina glasögon. De vet ju att björnen har ätit upp Samuel Johanssons gråhund.

Besiktningsmannen reser sig. Håller en liten benbit mellan fingrarna.

- Vet ni vad det här är? frågar han.

Han är alldeles grå i ansiktet. Skogen har tystnat, ingen vind, ingen fågel. Det är som att den tiger om en hemlighet.

- Det är inte hund i alla fall. Så mycket kan jag berätta."

Man skjuter en björn i byn Lainio. I björnmagen finner man en tumme från en människa. Några månader senare hittar man en kvinna mördad i sitt hem. Hon har blivit brutalt ihjälstucken med en grep.

Kammaråklagare Rebecka Martinsson leder till en början förundersökningen, men blir bortkopplad från utredningen. På egen hand börjar hon forska i mordet på kvinnan och ett antal dödsfall som tidigare har avskrivits som olyckor. Det gäller att hitta sambandet innan fler faller offer.

Till offer åt Molok är Åsa Larssons femte bok med Rebecka Martinsson.

 

    Författare: Åsa Larsson
    Uppläsare: Åsa Larsson
    Bandtyp: CD-bok
    Språk: Svenska
    Utgiven: 201203
    Antal CD: 10



******************************************************************************


* Moster uppskattar och förutsätter att alla seedar efter sig!


