Simon Scarrow / Sveket

Efter två år i Britannien med föga framgång börjar de romerska legionerna känna sig stridströtta. Samtidigt kräver kejsaren att de en gång för alla ska krossa den uthålliga fienden.
Efter en misslyckad inringning av motståndarnas ledare blir våra hjältar Macro och Cato förvisade och jagade som hundar av såväl sina egna kamrater som fiendearmén. Det enda som återstår för dem är att försöka vinna sin generals förtroende på nytt. 

Sveket är den femte fristående delen i den spännande Silverörnserien. 

Sveket är en sidvändare med högt tempo. Dialogerna är rappa och moderna, och lockar ofta till skratt. Karaktärerna är sympatiska och levande.
Berättelsen är indelad i korta kapitel där den övergripande handlingen varvas med strid och action. Läsaren får följa utvecklingen av de båda huvudpersonerna och får samtidigt stor kunskap om det romerska riket och livet som soldat i dåtidens mest framgångsrika armé.
I likhet med övriga böcker i serien inleds Sveket med en kortare beskrivning av den romerska arméns befälsordning och avslutas med ett efterord där Scarrow förklarar den historiska kontexten.

OBS Detta är en DAISY-bok!