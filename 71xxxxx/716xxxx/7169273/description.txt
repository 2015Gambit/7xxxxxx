Simon Scarrow / Centurion

De romerska officerarna Macro och Cato skickas till kungariket Palmyra. Deras uppdrag är att försvara kungariket mot Roms ärkefiende Parthien. Misslyckas de med sitt uppdrag står hela det romerska rikets framtid på spel.

Ökenriket Palmyra ligger inklämt mellan de två stormakterna Rom och Parthien. Partherna, Roms fiende i öst, vill få kontroll över Palmyra för att stärka sin makt och på sikt invadera de romerska provinserna i öst.
För att skydda kejsardömets gränser sätts Andra illyriska kohorten under befäl av prefekt Macro och centurion Cato i högsta beredskap.
När Palmyras kungahus plötsligt skakas av öppen revolt skickas veteranen Macro och den unge Cato tillsammans med en liten insatsstyrka ut för att försvara kungen och hans närmaste.
Men när partherna får kännedom om den romerska truppens närvaro börjar de mobilisera för ett storskaligt krig. Och efter en parthisk attack på en romersk utpost tvingas Macros soldater förfölja fienden långt ut i avlägsna och förrädiska trakter.
Och det visar sig snart att partherna inte är den enda fiende som Cato och Macro ställs inför. Vägen till fred är mer krävande och farofylld än någonsin. Och när den romerska styrkan belägras av en till synes övermäktig fiende måste Macro och Cato uppbåda all sin styrka och hålla stånd in i det sista.
Om de misslyckas är romarrikets framtid hotad.

Simon Scarrow skriver med ständig närvarokänsla i högt tempo. Dialogerna är rappa och karaktärerna är både levande och tilltalande. Scarrow har även skrivit en kortare inledning om romerska armén samt ett efterord där han förklarar den historiska kontexten för den intresserade läsaren.

Simon Scarrows romansvit om de båda romerska officerarna Macro och Cato och deras hårdföra legionärer har blivit en stor framgång i Storbritannien.
Detta är den åtttonde delen i serien, men den första som gavs ut på svenska.
