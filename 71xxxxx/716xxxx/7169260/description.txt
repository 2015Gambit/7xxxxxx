Simon Scarrow / Legionären

Första delen i Simon Scarrows Silverörnsserie!

Rekryten Quintus Licinius Cato anländer till den andra legionens läger i Germanien år 42 e.Kr. Livet i den romerska arméns hårdaste legion är tufft för den boklärde ynglingen. Inte blir det enklare när hans förbindelser till kejsaren leder till att han utses till Optio, en befordran som skapar avundsjuka och missnöje bland legionens ärrade soldater.
Under rutinerade centurion Macros befäl får Cato chansen att bevisa vad han går för som legionär. Inte minst när det visar sig vart arméns nästa kampanj skall leda dem - nämligen till landet som betvingade Caesar - Britannien. Efter marschen västerut utses Cato och Macro att leda ett hemligt uppdrag.
Uppdraget drar in hjältarna i en konspiration mot kejsar Claudius.

Legionären är den första delen i Simon Scarrows populära serie om det romerska riket vid vår tideräknings början. I de spännande romanerna om de två soldaterna Cato och Macro får läsaren också utforska det romerska riket.
Huvudpersonerna Cato och Macro kommer i bokserien att vara med om fälttåg genom de mörka germanska skogarna, invasionen av de brittiska öarna, belägringen av Jerusalem och Masada och mycket mer.
