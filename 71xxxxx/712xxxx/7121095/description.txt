Vikingarnas absoluta storhetstid inföll under åren 1975-1992. De flesta plattor de släppte såldes i mer än 250 000 exemplar med toppnoteringar på ända upp till 400 000 exemplar. Häpnadsväckande siffror, som inte bara förklaras med att det var en annan tid och en mer begränsad skivmarknad, utan också med att Vikingarnas album var mycket starka.
Många håller än i dag - jag kan varmt rekommendera 'Kramgoa låtar 5' och 'Kramgoa låtar 9' (båda Mariann). På de skivorna skapades odödliga Vikingarna-klassiker som 'Leende guldbruna ögon' och 'Hallå Västindien'.
Innan Vikingarna lägger av utlovas en dubbelsamling med sju nyinspelade sånger i maj 2004. Om inte förr lär vi då bli grundligt påminda om hur bra orkestern var i sin krafts dagar. Det bästa vore om Mariann och Frituna kunde samarbeta om en riktigt djupgående best of.
Men ett par av de enskilda medlemmarna lär vi inte slippa i första taget. Christer Sjögren fortsätter sin strålande solokarriär och har utlovat flera plattor framöver. Lasse Westmann kan producera andra artisters skivor.
Erik Lihm kan ägna sig åt sitt skötebarn, Erik Lihms orkester, på heltid. Det kan innebära nya framgångar för den strävsamme Lihm. Egna bandet har sen i somras Conny Nilsson, tidigare i Berth Idoffs, bakom sångmikrofonen. Nilsson har en av landets varmaste röster, fullt jämförbar med Christer Sjögrens, och hans återkomst på scen var en av sommarens mest glädjande dansbandsnyheter.
(Michael Nystås i Aftonbladet 2004)

- - -	

Vikingarna - Bästa kramgoa låtarna 1988-2004
(2CD NMG EMI 2004)

 1. Kan man älska nå'n på avstånd
 2. Jackpot
 3. Du gav bara löften
 4. Den stora dagen
 5. Hallelujah
 6. Jag minns det som igår
 7. Leende guldbruna ögon
 8. Anglasjäl
 9. En vän som du
10. Vi lever nu
11. Ikväll
12. Sju ensamma kvällar
13. Du gav mej ljusa minnen
14. Mississippi
15. Varma vindar
16. Liljor
17. Du är min sommar Marie
18. Livet går ej i repris
19. Gå inte nu
20. En vissnad blomma
21. My Way
22. Nyanser
23. Ljus och värme
24. Djingis Khan
25. Jag har en dröm
26. Lördagsafton
27. Love Letters In The Sand
28. Håll mig hårt
29. På världens tak
30. Du försvann som en vind
31. Ar du ensam ikväll
32. Höga berg djupa hav
33. Tre röda rosor
34. För dina blåa ögons skull
35. Skomakar-Anton
36. Ett liv i kärlek
37. Om du var här hos mig
38. Hallå
39. Våran lilla hemlighet
40. Du får mig att längta hem
41. Till mitt eget Blue Hawaii
42. Tack och farväl
