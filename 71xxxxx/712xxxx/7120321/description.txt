John Le Carre / Spionen som kom in från kylan

Den mest berömda agentromanen i ny form!

Alec Leamas visste att de hade avskrivit honom. Han hade hållit på längre än de flesta. Nu var det slut. Sedan Hans-Dieter Mundt fått makten inom östtyska säkerhetstjänsten hade Leamas förlorat alla sina agenter; det brittiska nätet var söndertrasat.
Leamas behövde lämna det hårda livet, komma in i värmen. Men Control i London ville att han skulle stanna ute i kylan lite längre, återvända till Berlin, slå det dödande slaget mot Mundt.

John le Carre är den moderna spionromanens mästare och Spionen som kom in från kylan den mest berömda av alla agentromaner. Det är lätt att förstå varför: Med sugande dramatik skruvas spänningen obönhörligt fram mot det överraskande slutet på denna insiktsfulla historia om det kalla krigets skoningslösa värld och om spionens ensamhet.


Antal CD: 8 CD
Uppläsare: Tomas Bolme
Speltid: Ca 9 timmar
Spår var femte minut

Mer info: 
http://www.bonnieraudio.se/titlar/sasongens/Bok/?Isbn=9789179538583