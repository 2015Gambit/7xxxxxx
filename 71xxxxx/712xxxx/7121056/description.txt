Thorleifs är ett dansband från Norrhult i Kronobergs län, bildat 1962 och heltidsband sedan 1972. Thorleif Torstensson startade ursprunget till bandet i sitt pojkrum i Klavreström. En kort tid efter kom även Hasse Magnusson med. Båda finns fortfarande med i bandet. Flera av melodierna är uppbyggda kring saxofon. Thorleifs mest kända låtar är Gråt inga tårar, Och du tände stjärnorna, Med dej vill jag leva, En liten ängel och Tre gringos, den senaste tillsammans med hiphopgruppen Just D. Man medverkade även i den svenska Melodifestivalen 2009 med melodin Sweet Kissin' in the Moonlight, som dock slogs ut från deltävling 4 i Malmö Arena den 28 februari 2009.
I början av 2000-talet har man börjat spela in sånger på tyska. Thorleifs har även spelat in albumserien 'Saxgodingar'. Den 11 januari 2008 utsågs Thorleifs låt 'Skicka mig ett vykort' till 'årets låt' på Kalaslistan 2007.
Under 1970-talet hade bandet drygt 200 spelningar om året, kring 2005 hade antalet minskats och bandet var då oftast bara ute under veckosluten.
Den 22 december 2011 meddelade bandet att de troligtvis lägger av efter en turne 2012. 

- - -

En liten ängel är ett studioalbum från 1997 av det svenska dansbandet Thorleifs. Det nådde som högst 11:e plats på den svenska albumlistan.
Den 19 februari 1998, i Kungliga Tennishallen, tog bandet genom albumet i sin första Grammisnominering hem Grammisen i kategorin '1997 års dansband', övriga nominerade var Grönwalls, Arvingarna och Kikki Danielsson.
Den 2 maj 1998 fick bandet en platinaskiva, utdelad av Leif 'Loket' Olsson i Bingolotto, för över 80 000 sålda exemplar av albumet. Albumet hade i Skandinavien sålt omkring 150 000 exemplar och blev Thorleifs 33:e guldskiva, sedan man fick sin första 1974 med albumet 'En dag i juni' (wikipedia)

- - -

Thorleifs - En liten ängel 1997
(Telegram Records Warner)

 1. Gröna blad   
 2. Se mig i ögonen   
 3. Genom skogar över ängar   
 4. Om du bara ville ringa mig  
 5. Följ mig  
 6. Utan dig   
 7. En liten ängel   
 8. Senorita   
 9. Jag ska vänta   
10. Oh, Josefin Josefin   
11. Dina blåa ögon  
12. Alla underbara stunder  
13. I dina klor   
14. Det var du   
15. Three Steps To Heaven   
16. Don't Cry For Me Argentina   
17. För vingarna bär   
18. Tre Gringos (Ft Just D)
