Kreativiteten har inte sinat, det flödar fortfarande fram nya sånger från Mikael. Nu har han varit i studion igen och spelat in ett helt nytt album med ett fantastiskt band omkring sig. Sällan har vi hört Mikael på ett sånt här sprudlande humör, det bjuds på färgsprakande livfull musik där både dragspel, mandolin och blås får plats. Självklart finns det också plats för den mer stillsamme och eftertänksamme Wiehe på ett par av spåren. Hur det än må vara med titeln ’En gammal man’ så har Mikael gjort ett underbart album och skapat sin egen hemliga brygd av folk, blues, cajun, country och visa som för tankarna till både Taube och Ry Cooder. (ginza.se)

- - -

Mikael Wiehe - En gammal man 2012
(CD - EMI)


     1. Jag vill bara va en gammal man
     2. Om du saknar nån
     3. Stjärnorna som föll
     4. Med mej blir du aldrig av
     5. Min bäste vän är död
     6. Kärleken tror jag på
     7. Hur tänker du då?
     8. Huset (P'Potemkin)
     9. Se på mej med ljusa ögon
    10. Jag vill tacka dej
