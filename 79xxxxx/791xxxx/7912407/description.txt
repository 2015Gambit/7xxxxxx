Merida on printsess, keda ei huvita printsessiks olemisega kaasas käivad käitumistavad ja -reeglid. Söögilauaetiketi omandamisele eelistab ta luusida mööda koduseid metsi ja mägesid, kaaslaseks tema ustav ratsu Angus ning õlal vibu ja nooled. Samal ajal läheneb aga tohutu kiirusega päev, mil ligikaudsete klannide pealikud oma vanimate poegadega Meridale kosja saabuvad. Rahu klannide vahel on õrnemast õrnem ning oma rada käia ihkav Merida võib selle oma vastuhakuga kõikuma lüüa. Tema tahe ajast-arust traditsioonidele vastu hakata toob aga kuningriigi kohale tumedad ohupilved pahaaimamatult toimepandud loitsu nöol ja ühes sellega ka tõelise kaose... Kas nõidusest ja selle tagajärgedest on võimalik ka kuidagi võitu saada?