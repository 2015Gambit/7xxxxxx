Tre vänner spenderar en vild semester tillsammans i Malaysia. Deras bekymmerslösa vardag kantas av sol, bad, fest och kvinnor. Men så kommer den dag när de måste skiljas för att fortsätta med sina liv. Lewis beslutar sig för att stanna kvar i det tropiska paradiset medan John och Tony återvänder till New York.

Två år senare får de ett upprivande besked. Lewis har arresterats för ett knarkinnehav de alla tre var med om att införskaffa och de malaysiska myndigheterna hotar nu med att straffa Lewis med döden. 

Den enda möjligheten att upphäva domen, är om Tony och John erkänner deras inblandning i brottet och tar vardera tre år i ett vidrigt tredje världen-fängelse. De båda männen ställs inför ett livsavgörande dilemma: Ska de ge upp sina trygga liv på Manhattan och ta straffet, eller ska de låta Lewis dö för ett brott de alla bär ansvar för?
