Tytuł: Wyjście z cienia
Autor: Janusz A. Zajdel
Język oryginalny: polski
Kategoria: Literatura piękna
Gatunek: science fiction
Forma: powieść
Rok pierwszego wydania: 1983

Rodzaj: audioksiążka
Wersja językowa: polska
Treść: pełna  
Nagranie: Wydawnictwo Aleksandria
Rok nagrania: 2010
Czyta: Piotr Warszawski
Czas trwania: ~5 godz. 17 min. 24 s.
Rozmiar całości: ~145,33 MB, 25 plików
Format: MP3 (KBPS:64, KHZ:44)

Opis książki:
W osiemdziesiąt lat po pierwszym kontakcie z Obcymi życie na Ziemi toczy się normalnie. Panuje pokój, dobra są rozdzielane dość równomiernie, a gospodarka jest ustabilizowana. Mało kto pamięta o zmorach poprzedniej epoki: o przeludnieniu, głodzie, niedoborze energii i dewastacji środowiska. O astronomicznych sumach przeznaczanych na wydatki zbrojeniowe, na nikomu niepotrzebne badania kosmiczne. Po Wielkiej Wojnie zlikwidowano dawne i zawiłe podziały terytorialne i zastąpiono je nowymi - kwadratami. Nad bezpieczeństwem Ziemi czuwają mieszkańcy Proximy Centaura, którzy rozbili inwazyjna flotę bestialskich Elgomajów. To dzięki pomocy Proksów ludzie zorganizowali się od nowa, to krążące na okołoziemskich orbitach statki Obcych chronią Ziemię przed ponownym atakiem. Proksowie już nie muszą bezpośrednio ingerować w ziemskie sprawy. Ludzie potrafią się już upilnować sami, dla niepokornych i zbyt dociekliwych czekają obozy pracy. Proksowie dyskretnie nas obserwują, w każdej chwili gotowi udzielić braterskiej pomocy.

"Wyjście z cienia" to przenikliwe stadium ludzkich postaw i charakterów w ekstremalnej sytuacji, kiedy zarówno społeczeństwo, jak i każda z tworzących je jednostek musi określić swoje stanowisko wobec rzeczywistości. Kosmiczni przybysze nie zjawili się na Ziemi jako najeźdźcy, wręcz przeciwnie: czynią wszystko, by uszczęśliwić jej mieszkańców, nie pytając nawet o zdanie. Perspektywa bezpiecznego pławienia się w narzuconym "z góry" - dosłownie i w przenośni - błogostanie dla jednych jest niezwykle kusząca, u innych wywołuje dreszcz przerażenia. Wszystko sprowadza się do prostego wyboru, a raczej sprowadzałoby się, gdyby białe rzeczywiście było jednoznacznie białe, czarne zaś tylko i wyłącznie czarne...