I 2010 er det 100 år siden Leif Justers fødsel. I denne jubileums-DVD’en har NRKs revyhistoriker Andreas Diesen samlet de mest kjente revynumrene, og noen ukjente. Her får du blant andre gjensyn med Juster – klassikere som En glad gutt, Swingdilla, Herr Silke, Skolesketsjen, (Språkbrigde i norsk  lei), Prammen og Madamen, Blipp Blopp. Mot norrmalt, Pølsevev, To kjendiser (duett med Aage Samuelsen) og Leve De forenede Nasjoner. Blant bonusklippene får du et noe annerledes intervju Rolv Wesenlund hadde med Juster i TV-serien ”Kjære kollega”.

Leif Juster fremstår i dag som en av landets største revykunstnere gjennom tidene. Gjennom sin lange karriere oppnådde han å bli umåtelig populær med sin karakteristiske figur, sitt lune smil og sin unike evne til å formidle
lattervekkende og ettertenksomme revynumre. I programmet ”Topp 10” på NRK med temaet ”Norges morsomste mann”, ble Leif Juster så sent som i 2007 den selvsagte vinner.