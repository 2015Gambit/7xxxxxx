Lotta Engberg och Christer Sjögren är superduon med en massa gemensamt. De tävlade i Melodifestivalen tillsammans med låten Don't let me down men det var inte första gången de jobbade med varann. Lotta och Christer har båda sitt ursprung i dansbandsvärlden, tillsammans har de sålt ofattbara mängder skivor och turnerat mer än några andra. Efter Christers 25 år med dansbandet Vikingarna har han bland annat hunnit med hela 14 soloplattor, rollen som von Trapp i musikalen Sound of Music, krogshower och julturneer.

Lotta Engberg har förutom frekventa skivsläpp och turneer tävlat i Melodifestivalen sex gånger och varit med i Körslaget. Hon har även odlat rollen som omtyckt och folkkär programledare i TV-program som Söndagsöppet, Kär och Galen, Bingolotto och Lotta på Liseberg.

På albumet delar de båda demokratiskt sånginsatserna mellan sej. Ungefär hälften av låtarna är nyskrivna och resten noga utvalda covers som känns igen men som inte slitits ut. (ginza.se)

- - -

Lotta Engberg och Christer Sjogren - Lotta och Christer 2012
(Warner Music Sweden)

 1. Don't let me down (duett)  
 2. Utekväll (Lotta)  
 3. Ett strävsamt gammalt par (Christer) 
 4. They cant take that away from me (duett)   
 5. Tro på mig (Christer)   
 6. You're my world (Lotta)  
 7. In dreams (Christer)   
 8. Nånting fånigt (duett)    
 9. Världens lyckligaste tjej (Lotta)   
10. It's only make believe (Christer)   
11. Beautiful day (Lotta)   
12. When I fall in love (duett)
