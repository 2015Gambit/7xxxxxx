Jack Vreeswijk fick sitt stora genombrott 2009 med sitt förra album Vreeswijk sjunger Vreeswijk. Efter det har Jack turnerat för fulla hus i Sverige, gjort musik till filmen ’Cornelis’ och dessutom hunnit slå igenom i Norge. Nu är det då dags för uppföljaren, som fått namnet Wichita. 

På skivan hittar vi några underbara tolkningar av Cornelis sånger, Vaggvisa som Cornelis skrev när Jack föddes, Huvudlösen för aftonen, Balladen om en lergök och Norsk Blues. Förutom dessa sånger har Jack spelat in Hon är faktiskt min, Bob Dylans låt She Belongs To Me med en svensk text, som Cornelis skrev men själv aldrig spelade in. Blipps Blues är en outgiven dikt av Cornelis som Jack tonsatt. Jack gör en härlig version på Laredo som Cornelis skrev den svenska texten till och som Jailbird Singers spelade in. 

Förutom denna godispåse av Cornelis-material så innehåller skivan några egna låtar, den gamla folkvisan Man borde inte sova och sist men inte minst titelspåret Wichita, Glen Campbells gamla hit, där Jack gjort den svenska översättningen. Dessutom är Jojje Wadenius med och förgyller plattan med sitt läckra gitarrlir. (ginza.se)

- - -

Jack Vreeswijk - Wichita 2012
(Atenzia Records)

 1. Wichita   
 2. Hamster Joe   
 3. Norsk Blues  
 4. Vaggvisa  
 5. Laredo  
 6. Huvudlösen För Aftonen   
 7. Du och Jag   
 8. Bibbis Visa  
 9. Loves Låt  
10. Ballad Om En Lergök  
11. Blips Blues   
12. Man Borde Inte Sova
