Hej, jag heter Johan och är alkoholist och narkoman.

Första gången jag skulle presentera mig på det sättet var jag så nervös att jag nästan svimmade. Vi satt tio personer i ring kring ett litet bord i ett släckt rum. På bordet stod några tända värmeljus och böcker som handlade om drogmissbruk. Det var första morgonmötet i behandlingen och vi skulle gå ett varv där vi fick presentera oss lite kort för varandra. Jag hörde inte ens vad de andra sade för jag var så nervös. Det gjorde inte saken bättre att en av killarna runt bordet hade dragit kniv mot mig på en fest får några år sedan.

Ordet hade kommit till mig och jag presenterade mig som ’Johan, alkoholist och narkoman’ och det enda jag kunde tänka var:

Hur fan hamnade jag här?

- - -

Johan Alander - Punkt - CD+Bok 2011
(Jengel Förlag)

 1. Från dag ett till graven
 2. Kan inte skada mig
 3. Drar nu
 4. Vägen hit
 5. Tjena syrran
 6. Kom tillbaks
 7. Ingen enkel väg ut
 8. Söder bra hemma bäst
 9. Perfekt från defekt
10. Punkt
