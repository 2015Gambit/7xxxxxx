"Han började springa norrut längs med vattenbrynet. Molnen jagade över den blygrå himlen och sanden var tung att trampa efter nattens regn. Det dröjde inte länge förrän han var genomsvettig. Borta vid udden vände han om. Tankarna klarnade när han sprang. Det var som om han fick rast.
På vägen tillbaka upptäckte han en figur långt borta som kom gående åt hans håll, men som plötsligt snubblade till och föll omkull i sanden. Blev liggande utan att försöka resa sig upp. Han sprang oroligt fram.
- Hur är det?
Ansiktet som vändes emot honom var uttryckslöst, blicken kall och likgiltig. Frågan lämnades obesvarad.
I några sekunder stod tiden stilla, han stelnade till. En oroväckande känsla i magen. Djupt nere i hans inre gömda rum väcktes något till liv, något han försökt begrava i åratal. Till sist hade det kommit ifatt.
Ögonen som fixerade honom ändrades till att utstråla förakt.
Han fick inte fram ett ljud, andades tungt, den välbekanta smärtan i bröstet gjorde sig påmind. Han ansträngde sig för att inte falla ihop.
Kroppen blev mjuk, lealös.
Så upptäckte han pistolmynningen. Den pekade rakt emot honom. Automatiskt sjönk han ner på knä, i hans huvud blev allt tyst. Tankarna upphörde.
Skottet träffade mitt emellan ögonen. Knallen fick havstrutarna att lyfta från vattenytan med ett förskrämt skränande."

En gotländsk snickare och småbarnsfarfrån Slite, Peter Bovide,skjuts kallblodigt ihjäl på en campingplats på Fårö. Det blir Karin Jacobssons första stora fall som biträdande kriminalchef.
Det visar sig att offret har anställt svarta byggjobbare till den egna firman och ligger efter med vissa betalningar, och när sedan Peter Bovides hustru misshandlas brutalt misstänker polisen att gärningsmannen finns i dessa kretsar.
Men när ännu en man mördas på samma sätt som Bovide får Karin Jacobsson och hennes kolleger istället börja söka efter gemensamma nämnare i de båda offrens bakgrunder.
Så småningom rullas en förfärlig historia upp med trådar som sträcker sig långt tillbaka i tiden, och Karin Jacobsson ställs inför ett svårt dilemma då hon tvingas ta ställning i ett fall som sätter hennes lojaliteter på hårda prov.
Samtidigt gräver journalisten Johan Berg efter sanningen, och kämpar för att få tillbaka sin stora kärlek Emma Winarve. 

-------
Se fler av mina eböcker!   
http://thepiratebay.org/user/sweEpub	