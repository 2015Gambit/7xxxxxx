Mitt liv som porrstjärna är en ocensurerad självbiografi om ett ovanligt liv – en hisnande berättelse om Puma Swede, Sveriges största porrstjärna.

Som tonåring var hon en hopplöst nördig hästtjej som enligt de andra tjejerna i stallet var dömd till ett liv utan killar. Men några år senare upptäcktes hon på en gata i Stockholm och övertalades att bli glamourmodell i USA. När hon insåg att det fanns mer pengar att tjäna på att ha sex framför kameran åkte de sista kläderna av och plötsligt förvandlades hon till Puma Swede, en av världens hetaste porrskådisar.

Med en stor portion humor tar det blonda bombnedslaget Puma med oss på krävande inspelningsdagar, låter oss kika in bakom kulisserna och presenterar oss för sina vänner och branschens udda karaktärer. Vi åker på strippklubbsturnéer och till galna finska sexmässor. Vi får vara med om vilt festande och svajigt helikoptersex (som hamnar på de amerikanska skvallertidningarnas förstasidor). Och så blir det knäppa webbkamerashower tillsammans med väninnorna, det snabbaste sättet att dra in pengar i dagens porrvärld.

Men bortom festandet finns också en grå vardag. Parasiter som ”suitcase pimps” – managerpojkvänner som blandar ihop kärlek, svartsjuka och pengar – ställer till det. För att inte tala om den där klumpen i magen inför varje HIV-test.

Puma ifrågasätter även samhällets normer. Varför kan en tjej inte kan ha många olika partner och en omättlig aptit på kravlöst sex utan att betraktas som störd? Och varför stämplas kvinnliga porrskådisar per automatik som hjälplösa offer?

Boken rymmer även Pumas sextips, felen med de vanligaste porrfilmsmyterna och svar på beundrarbrev.

Puma Swede är Sveriges mest kända porrstjärna.
Hon är född 1976 i Stockholmsförorten Tumba,
men bor sedan åtta år tillbaka i Los Angeles. Efter
att ha arbetat som glamourmodell slog hon igenom
som porrstjärna 2006. Sedan dess har hon medverkat
i hundratals filmer och turnerat över hela
USA.

Självbiografin Mitt liv som porrstjärna är skriven
tillsammans med journalisten Jan Ekholm.

-------
Se fler av mina eböcker!  
http://thepiratebay.org/user/sweEpub	