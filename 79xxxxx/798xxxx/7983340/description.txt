Advokaten Mitch McDeere och hans familj tvingades fly efter att han avslöjat sin egen advokatbyrås affärer med Chicagomaffian. Tio år har gått, men Mitch svävar återigen i livsfara. Maffians hämndlystnad är för evigt. 

I Firman får vi en stjärnspäckad och fristående fortsättning på succéfilmen och boken med samma namn, och bestsellerförfattaren John Grisham själv är exekutiv producent för serien. 

När den unge karriärhungrige advokaten Mitch McDeere fick jobbet på den prestigefyllda advokatbyrån Bendini, Lambert & Locke så var det som en dröm som gick i uppfyllelse. Men snart förvandlades den guldpläterade och skräddarsydda advokatdrömmen till en mardröm fylld av hot, våld och paranoia. Firman var i själva verket en fasad för maffian, och när Mitch valde att dra upp Firmans och maffians byk i dagsljuset så tvingades han fly med skyddad identitet tillsammans med sin familj.
