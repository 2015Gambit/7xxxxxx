En vinterkall söndagsmorgon hittas en mördad man upphängd till allmän beskådan i en port i Visby ringmur. Offret är den väl ansedde konsthandlaren Egon Wallin som dagen före haft en succéartad vernissage där en litauisk konstnär visat sina verk.

Kommissarie Anders Knutas och hans kolleger undersöker fallet och finner att Egon Wallin stod i begrepp att lämna sitt gamla liv; sin hustru sedan tjugo år, galleriet och bostaden på Gotland. I största hemlighet hade han förberett sitt uppbrott. Vart var han på väg och varför?

När en stöld av konstnären Nils Dardels berömda målning ?Den döende dandyn? inträffar i Stockholm blottläggs tydliga samband med mordet på den gotländske konsthandlaren och mediaintresset blir enormt. TV-reportern Johan Berg går sina egna vägar för att söka fakta. Han är något avgörande på spåren utan att se konsekvenserna av sin våghalsiga framfart. Relationen med gotländskan Emma Winarve äventyras -- men också deras lilla dotters liv.

I de eleganta konstsalongerna rör sig en iskall mördare ? oberäknelig och närmare än någon kan ana. 

-------
Se fler av mina eböcker!   
http://thepiratebay.org/user/sweEpub	