När Jenny, en helt vanlig gotländsk gymnasietjej, upptäcks av en modellagentur förändras hennes tillvaro i ett slag. Hon anses snart vara en av de hetaste stjärnorna och slungas in i en värld fylld av kändisfester och glamour. Medan Jenny njuter av sitt nya, spännande liv i Stockholm befinner sig den några år yngre Agnes på sjukhuset till följd av svåra ätstörningar. Också hon har drömt om ett liv i rampljuset, nu är hon på väg att tyna bort.

Vid Agnes sida vakar hennes orolige far. Dottern är hans allt sedan Agnes mamma och bror omkom i en tragisk bilolycka några år tidigare. Nu plågas Agnes svårt av den oro hon orsakar sin pappa. Och ingenting blir bättre av att hans nya hustru envisas med att följa med till sjukhuset, bara för att otåligt sitta och vänta på att få ta honom med sig därifrån.

Men tragedin väntar också den framgångsrika Jenny. Under en påkostad modefotografering på den karga, ensliga halvön Furillen på nordöstra Gotland utsätts hennes nyblivne pojkvän, modefotografen Markus, för ett mordförsök. Han hittas på en enslig plats, blodig och brutalt misshandlad men vid liv. Kommer han att kunna berätta något som leder kommissarie Anders Knutas till gärningsmannen, innan det är för sent?

Jenny och Agnes är länge helt ovetande om att deras liv är inflätade i varandra. Men det finns någon som håller ögonen på dem. Någon som planerar att ingripa i deras öden och försöka skipa en egen rättvisa.

I Mari Jungstedts åttonde kriminalroman, Den farliga leken, står Anders Knutas inför en gåta vars lösning är mer komplicerad och oväntad än han någonsin kunnat ana.



"Det är en bok som är svår att lägga ifrån sig, perfekt för lata semesterdagar."
Skaraborgs Allehanda.


-------
Se fler av mina eböcker!   
http://thepiratebay.org/user/sweEpub	