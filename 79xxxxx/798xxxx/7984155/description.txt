Försommaren blomstrar och de goda vännerna från det välmående villaområdet i Visbys utkant reser iväg på sin traditionella semestertripp. I vardagen delar de allt: barnpassning, trädgårdsskötsel, middagar, fester och motionspass. Vänskapen är gränslös och banden dem emellan tycks orubbliga efter åratal av gemenskap. Årets utfärd går till Fårö där Bergmanveckan stundar och sedan vidare mot Stora Karlsö där sillgrissleungarna lyfter i tusental från de branta kalkstensklipporna.
Men något går väldigt snett under resan - en kvinna försvinner under en cykeltur i Bergmanlandet kring Hammars, en åldrad man flyter iland i den lettiska staden Ventspils på andra sidan Östersjön.
Kommissarie Anders Knutas med kollegan Karin Jacobsson får ett svårgripbart fall att ta tag i som för dem långt bortom gängse normer.

Mari Jungstedts sjunde roman borrar djupt i de mörkaste av hemligheter som även vänner döljer för varandra. Den dubbla tystnaden är en pulshöjande thriller som stärker Jungstedts position som en av landets mest lästa författare. Nu har mer än en miljon exemplar av Jungstedts böcker sålts bara i Sverige!

-------
Se fler av mina eböcker!   
http://thepiratebay.org/user/sweEpub	