Lägger upp den igen, det är precis samma som ni kunde ladda ner igår. Ändrade titeln på den bara för piratebay krånglade till massa tecken. Iaf. Tack till "hofverberg" för detta otroliga verk. Jag kommer klistra in hans beskrivning nedanför. Första deen av beskrivningen kommer stå här och andra i kommentarerna pga av att tpb har en spärr.

"1958 års originalversion av Kalle Anka och hans vänner önskar god jul (From All of Us To All of You), i bästa möjliga kvalitet (till största delen DVD-kvalitet) med både svenskt och engelskt tal samt svensk text. Jag har tidigare lagt upp programmet som sådant i en risig TV-inspelning från 1958, men har till denna torrent rekonstruerat samma program med bästa möjliga bildkvalitet för respektive inslag. Det innebär att långfilms- och kortfilmsinslag har orörd DVD-kvalitet samt att de flesta presentationsinslag har antingen restaurerad VHS-kvalitet eller digital TV-kvalitet. Endast de delar som inte funnits att tillgå från annat håll använder samma källa som min förra torrent, men här restaurerad till så bra kvalitet som möjligt efter omständigheterna.

Detta är samma julaftonsprogram som SVT visade 1960 - 1966, innan de började att byta ut inslag med några års mellanrum, tills de 1985 kom fram till det nuvarande programmet som är nästintill misshandlat till oigenkännlighet jämfört med det ursprungliga programmet.

I Sverige visades programmet 1960 - 1966 med pålagd svensk speaker av Bengt Feldreich (på den tiden hade inte ens långfilmsinslagen de riktiga svenska dubbningarna). Enligt SVT finns den ursprungliga svenska versionen inte längre bevarad i SVTs arkiv, utan har gått förlorad med åren. Denna DVD innehåller istället en egensammanställd svensk dubbning, där jag synkat in svenska dubbningar till alla inslag som har dubbats. Det är inte minsta lilla historiskt korrekt, i den bemärkelse att programmet aldrig visats på TV i den här formen, men finns med i underhållningssyfte för barnfamiljer eller andra som av en eller annan anledning föredrar dubbning framför textning.

Långfilmsinslagen har originaldubbningen (i de fall mer än en dubbning finns) i den mån de funnits tillgängliga på VHS eller DVD; resterande har omdubbningen. Kortfilmerna har den äldsta tillgängliga dubbningen av respektive film, men det rör sig i de äldsta fallen om slutet av 1980-talet så alltför gamla är ingen. Jag har valt att helt bortse från Bengt Feldreichs lektordubbningar från julaftonsprogrammet av kortfilmerna, av den anledningen att dessa speakerinläsningar ändå nyinspelats då och då, och därmed ändå inte återspeglar hur det faktiskt sändes 1960 - när det ändå inte kan bli historiskt korrekt ser jag ingen anledning att nöja sig med urusla lektordubbningar.