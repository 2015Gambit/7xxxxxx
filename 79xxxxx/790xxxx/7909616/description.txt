L'ultima Thule (2012) è il ventiquattresimo album del cantautore italiano Francesco Guccini, uscito il 27 novembre 2012[1]. Come annunciato da Guccini[2], le registrazioni sono avvenute all'interno del Mulino della famiglia Guccini a Pavana. Come copertina del disco Guccini ha scelto un veliero fra i ghiacci polari, una foto scattata da Luca Bracali durante i suoi viaggi. "Quando ho visto quella immagine - ha spiegato il cantautore modenese - mi sono detto che era lei".[3] L'edizione digitale contiene anche un video registrato a Pavana in cui Francesco Guccini racconta i giorni della lavorazione de L'ultima Thule. [4] Il cantautore ha dichiarato che, dopo questo album, molto probabilmente non scriverà più canzoni, né terrà concerti e che, in passato, meditò spesso, di intitolare così l'ultimo lavoro discografico: L'ultima Thule. [5]
Tracce [modifica]

Canzone di notte n°4 - 8:07
L'ultima volta - 5:00
Su in collina - 4:53
Quel giorno d'aprile - 3:31
Il testamento di un pagliaccio - 4:28
Notti - 5:49
Gli artisti - 6:21
L'ultima Thule - 5:08