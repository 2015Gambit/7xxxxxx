John Bertil Boo, född 16 januari 1914 i Bohult, Askersund, död 20 juli 1996 i Duvbo, Sundbyberg, var en svensk sångare (baryton).

- - -

Boo växte upp som yngst av 15 syskon. Fadern, som var indelt soldat, dog när Bertil var 11 år. Bertil Boos sångdebut på scen var på ett fackföreningsmöte när han var 12 år. Han slog igenom i maj 1946 när han sjöng Violer till mor i radioprogrammet Frukostklubben.

Violer till mor spelades in i Stockholm på skivmärket Sonora första gången den 24 januari 1946. Skivnumret på ’stenkakan’ var Sonora 7266. (Svensk text: Roland, Musik: Herman Hermani). På den andra sida låg sången Ett hemlöst barn. Bertil Boos första skivkontrakt omfattade sexton 'saker', vilket innebar åtta skivor. Efter succen i Frukostklubben lanserades han som Den sjungande bonden och skivbolaget Sonora sålde 250 000 exemplar av Violer till mor på bara några månader.

Boos versioner av Sången om Warszawa (inspelad 29 januari 1946) och Hjärtats saga (inspelad 13 februari 1949) blev också succeer. På senare år uppträdde han ofta tillsammans med Harry Brandelius och Thory Bernhards i kyrkor och på pensionärsträffar.

Boo medverkade också i nio Asa-Nisse-filmer, där han i princip spelade sig själv – ’den sjungande bonden’. Biografin Bertil Boo - ett liv i sång av Ingmar Norlen utkom 2006.
(wikipedia)

- - -

Bertil Boo - Favoriter från förr (1946-1954)
(CD - Naxos Nostalgia 2008)


     1. Violer till mor
     2. Ett hemlöst barn
     3. Sången om Warszawa
     4. Mormors drömbok
     5. En gammal kärleksång
     6. Hälsa dem därhemma
     7. Drömmar av silver drömmar av guld
     8. En dörr på glänt
     9. Ramona
    10. Bella bella Marie
    11. Dina ögon äro eldar
    12. Gamla lyckliga sol
    13. Sonny boy
    14. En vänlig vrå
    15. Våren i Sorrent
    16. Havana moon
    17. Tulpaner i mossa
    18. Vänd blicken tillbaka
    19. Klockorna i st marco
    20. Blå skymning
