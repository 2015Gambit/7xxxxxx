Så er Enestående klar til at blive hentet og nydt af dig og dine venner.
Det koster 39 danske kroner, hvor størstedelen går til at dække omkostninger for produktion, hjemmeside, mit bureau og så tager jeg en smule til mig selv – hey, I also got to make a living. Til gengæld slipper du for, at betale et pladeselskab for at drikke kaffe og for at hente din kopi i din lokale pladebiks.
Nu, hvor alt det kedelige og praktiske er fortalt, vil jeg fortælle lidt om showet. Eller, jeg gider ikke fortælle, hvad showet handler om. I må sgu hente og se det.  Men jeg kan fortælle lidt om, hvordan det er blevet optaget, for det er lidt anderledes, end hvad I er vant til. Da mine shows tit er meget forskellige fra aften til aften og da jeg efterhånden har siddet nogle gange i et klipperum med en optagelse og tænkt; “Fuck, pis, den joke var meget bedre forrige gang, jeg lavede den”, tog jeg denne gang beslutningen om, at optage showet i Horsens, Odense, Aarhus og København og klippe de 4 shows sammen til ét. Om det var en god beslutning, vil jeg lade op til jer at vurdere, jeg er i hvert fald godt tilfreds. Så er det bare at sige, god fornøjelse… altså hvis du henter det.

Ha’ det dejligt, Christian 
 
http://christianfuhlendorff.dk/



Greetings Realuploads