Jag var lite tveksam till att göra en ny julskiva när jag fick förfrågan från mitt nya skivbolag men när samarbetet med ICA och Childhood dök upp och när jag bestämde mig för att ge mig ut på en ny julturne, så föll alla bitarna på plats. Jag är nu väldigt glad för att vi gjorde den. För det första för att jag fick chansen att samarbeta med Lars Halapi igen och med dom underbara musiker som jag jobbade med på den andra julskivan men också att jag fick spela in två låtar som inte fick plats på skivan innan. Nämligen dom två duetterna som jag gör på denna skiva. ’Trumslagarpojken / Fred På Jord’ som jag gör med Plura och ’Min Bön’ som jag sjunger med Sarah Dawn Finer. Vi spelade också in två nyskrivna sånger, en av Mauro Scocco, ’Änglar i Snön’ där Sara Isaksson sjunger fantastiskt vackert bakom mig. Och en av mina nya favoriter, ’Gott Nytt Ar’ av Niklas Frisk och Andreas Mattsson. Dom resterande 6 spåren var liveinspelningar från mina tidigare julturneer som jag tycker mycket om. Skivan sålde i 150 000 exemplar i Sverige ( trippel platina ) och 25 000 ex. i Norge ( guld ) vilket gav 1 750 000 till Childhood, det är ju så himla häftigt. Jag är så stolt! Gillar omslaget till skivan, min ide var att hitta ett slags Jenny Nyström maner som hennes klassiska julkort ni vet och Pär Wickholm lyckades verkligen med den uppgiften. Skivan gick bara att köpa på ICA-butikerna (peterjoback.com)

- - -

Peter Jöback - En god jul och ett gott nytt år 2008
(King Island Roxystars Recordings)

 1. Anglar i snön 
 2. Jul, jul strålande jul 
 3. Gläns över sjö och strand  
 4. Trumslagarpojken/Fred på jorden  
 5. Snön föll 
 6. Marias sång  
 7. Gott nytt år 
 8. Decembernatt (Halleluja) 
 9. O, helga natt  
10. Min bön
