Historia oparta na autentycznej podróży dziennikarza Huntera Thompsona do Las Vegas w celu napisania relacji z zawodów motocyklowych Mint 400. Hunter używając fałszywego nazwiska Raoul Duke zabiera ze sobą prawnika Oscara Acostę używającego w filmie pseudonimu "dr Gonzo". Nietypowy duet zabiera ze sobą także walizkę pełną wszelkiego rodzaju narkotyków. Wszystko w imię twierdzenia "Ten, kto wyzwala z siebie bestię, pozbywa się bólu bycia człowiekiem". Misja dziennikarska podczas pobytu w Vegas spada na drugi plan, podczas gdy bohaterowie w narkotycznym pędzie postanawiają odnaleźć wizję amerykańskiego snu.