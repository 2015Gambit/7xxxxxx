DEN 18 SEPTEMBER 1970 föddes en dröm hos den då sjuårige Hässelby pojken Yngve Lannerbäck efter att ha sett ett tv-program om Jimi Hendrix död. En dröm som han aldrig skulle ge upp, vad som än hände. Drömmen var att bli världens bästa rockgitarrist. 12 år senare landade han i Los Angeles och slog världen med häpnad som Yngwie J. Malmsteen.

Ingen svensk musiker har haft ett sådant internationellt genomslag som Yngwie J. Malmsteen. Det finns ingen som kommer i närheten av hans legendariska status som gitarrgud. Men framgången har haft ett högt pris, inte minst för honom själv och de som stått honom nära. Här får vi för första gången någonsin den sanna bilden av Yngwies liv och gärning, skildrat genom nyckelpersoner som var med.

Författare: Anders Tengner  
Uppläsare: Anders Tengner
Speltid: 11 timmar 27 minuter 