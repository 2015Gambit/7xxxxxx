„Artur päästab jõulud" annab hämmastava vastuse küsimusele, mis huvitab iga last:

Mismoodi suudab jõuluvana ühe öö jooksul kingitused kõigi lasteni toimetada?

Vastus: tänu kõrgtehnoloogilisele salaoperatsioonile "Põhjapooluse all", mida juhivad 70-aastaste ametiaegadega jõuluvanad juba Püha Nikolause aegadest saati. Loo keskmes on eriskummaline perekond ning üsna ebaharilik kangelane Artur, kes peab jõuluhommikuks täitma õige vastutusrikka ülesande.

Igas vanuses vaatajatele mõeldud animeeritud koguperekomöödia „Artur päästab jõulud" avab seninägematul moel jõuluvana, tema perekonna ja päkapikkude maailma. Film jõuab vaatajateni eesti keeles! Oma hääle andsid selleks Priit Võigemast, Feliks Kark, Jaan Rekkor, Mirtel Pohla, Raivo E. Tamm, Helene Vannari, Argo Aadli jpt. 