Nieuwe en onthullende feiten over de geheime geldschieters van het Derde
Rijk

Over Hitler en het nazi-tijdperk is al onnoemelijk veel geschreven, maar
aan een aspect van Hitlers activiteiten - een van de werkelijke sleutels
voor zijn succes - is nog weinig aandacht geschonken: hoe kwam Hitler in
de woelige jaren na de Eerste Wereldoorlog aan de geldmiddelen die de
geboorte van het Derde Rijk (1933) mogelijk maakten?  Dit opzienbarende
boek doet voor het eerst uitvoerig verslag van al die mensen - mannen en
vrouwen, aristocraten en industrielen, arbeiders, Duitsers en
niet-Duitsers - die het geld bijeen brachten waardoor Hitler zijn
verderfelijke plannen in daden kon omzetten.

De geldschieters van Hitler komen uit de meest onverwachte hoeken:
joodse zakenlieden die de illusie hadden op deze wijze enige invloed op
de nazi's te kunnen uitoefenen; leden van een geheim Duits genootschap
dat Hitler als politiek leider wilde lanceren; Duitse adel, verbitterd
na het vertrek van Der Kaiser; Witrussische emigres, op de vlucht voor
de Revolutie; captains of industry uit binnen- en buitenland die in de
nazi leider een man zagen met wie je zaken kon doen... 

Hitler ontving geld uit Engeland, Finland, Frankrijk, Hongarije, Italie,
Nederland (Henri Deterding van de Koninklijke Shell), Oostenrijk,
Zweden, Zwitserland en de Verenigde Staten (Henry Ford!). Al degenen die
Hitler financierden, zowel de Duitsers als de buitenlanders, zijn net zo
verantwoordelijk voor zijn opkomst als de actieve nazi's die
antisemitische propaganda verspreidden of de straten onveilig maakten.
Toch werden, wegens hun invloed en de macht van het geld, slechts
weinigen van hen in Neurenberg vervolgd. Velen worden in dit boek voor
de eerste keer aan de kaak gesteld.

--

Vertaling van: Who financed Hitler? - New York: Dial Press, 1978. 

OpenOffice .odt file met de ge-ocr-de tekst.
Moet nog verder bewerkt worden.