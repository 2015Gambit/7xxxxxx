Peter James / Den enes död

Den enes död - den andres liv.

Skrämmande nära verkligheten.

Hur mycket är ett liv värt? Skulle du kunna döda en annan människa om du fick tillräckligt mycket pengar? Och om du hade valet att rädda ditt eget barns liv eller livet på ett barn du aldrig träffat, vad hade du valt?

Liket av en tonåring hittas strax utanför Brightons kust. Strax därefter påträffas ytterligare två döda kroppar. Gemensamt för de tre är att samtliga saknar inre organ.
Samtidigt vårdar en orolig mamma i Brighton sin allt sjukare tonåriga dotter. Det enda som kan rädda henne nu är en organdonation.
Tiden är alltför knapp och kön är lång men en tillräckligt desperat mor kan hitta andra vägar.

Roy Grace utreder mordet på de tre ungdomarna och spåret för honom till Rumänien och till utsatta gatubarn, beredda att tro på vad som helst som till synes omtänksamma människor lovar dem.


Antal CD: 16 CD
Uppläsare: Peder Falk
Speltid: Ca 20,5 timmar