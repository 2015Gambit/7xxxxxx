Stefan Spjut / Stallo

Stallo suddar ut gränserna för vad som är verklighet och vad som är myt. Norrlands karga landskap är den perfekta bakgrunden för Stefans Spjuts spänningsroman.

När du läst den är ingenting sig likt.

Den bild som naturfotografen Gunnar Myrén tog i mitten av åttiotalet när han flög över Sareks nationalpark lämnade honom ingen ro. Vad var det egentligen som rörde sig bland björkarna i den vidsträckta dalgången?
Han anade att han uppenbarat en hemlighet som varit förborgad i sekler -- att det i vår svenska vildmark döljer sig väsen som vi inte känner till.

Liksom sin morfar är Susso Myrén besatt av att finna en förklaring till den gåtfulla bilden. När ett barn rövas bort under mystiska omständigheter misstänker hon att det inte är ett dåd av mänskliga händer, och mot sin vilja dras hon in i en våldsam och skräckfylld jakt efter sanningen.
Snart går det upp för henne att hon själv är ett villebråd. Att hon vidrört något farligt. Och blivit dödsmärkt.


Antal CD: 22 CD
Uppläsare: Magnus Roosmann
Speltid: 25 tim, 28 min