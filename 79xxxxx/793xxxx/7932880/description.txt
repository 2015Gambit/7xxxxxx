Ian McEwan / Uppdrag Sweet Tooth

En av Storbritanniens största nu levande författare, Ian McEwan, skriver gärna om tabubelagda eller moraliska ämnen.
Så även i sin senaste roman Uppdrag Sweet Tooth, där vi möter MI5:s nyanställda agent Serena, som ska locka skönlitterära författare med generösa stipendier att skönskriva om sitt hemland.

London 1970-tal. I Europa hotar oljekris och kalla kriget kastar sin mörka skugga över västvärlden. Efter Vietnamkriget och i efterdyningarna av den vänstervåg som svept över Europa efter 1968 behöver man en motbild.
På MI5:s huvudkontor pågår förutom rent underrättelsearbete även ett mer sofistikerat propagandaarbete. Som en del i det har man inlett Operation Sweet Tooth där man genom generösa stipendier rekryterar intet ont anande skönlitterära författare i hopp om att de med sina romaner ska bidra till denna motbild.

Den unga Serena får som nybliven och oerfaren agent inom MI5 i uppdraget att rekrytera författare till Operation Sweet Tooth. Hennes lott faller på den unge universitetsläraren Tom som genast nappar på betet.
Men snart har Serena och Tom förälskat sig och inleder ett förhållande.
Allt eftersom deras kärlek djupnar ställs Serena inför dilemmat att avslöja vem hon egentligen är.


Antal CD: 11 CD
Uppläsare: Marie Richardson
Speltid: Ca 13,5 timmar

Mer info: 
http://earbooks.se/titlar/978-91-7483-094-1.html