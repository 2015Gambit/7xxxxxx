Louise Boije af Gennäs / Blå koral

Det är sommar 2004 och till Falsterbo kommer vännerna Sanna, Victor, Pella, Stefan, Jalle och Liv för att vara med om Sagas dop.
Mycket har hänt sedan millennieskiftet, vännerna har grälat, skrattat och gråtit men alltid hittat tillbaka till varandra. I ett slag kommer allt att förändras.

I andra delen av Louise Boije af Gennäs trilogi får vi åter möta det sammansvetsade gänget från Högre än alla himlar. Sanna och Victor vill skaffa fler barn. Liv tar äntligen sin skådespelarkarriär på allvar och Jalle börjar våga stå för sin homosexualitet.
Stefan kommer att rubbas i sin ateistiska övertygelse, liksom Pella i sin djupa gudstro.
Trots alla olikheter är gemenskapen vännerna emellan fortfarande stark. Men snart brister banden.

I takt med att världen omkring dem förändras genom allt från naturkatastrofer till nya politiska strömningar tar sig sorg och splittring in i gruppen, och när tillvaron ställs på ända tvingas var och en att omvärdera sitt liv och dess djupare mening.
Nya allianser och övertygelser formas när livet byter riktning på sätt man aldrig kunnat ana.

Blå koral är andra delen i Louise Boije af Gennäs trilogi som utspelar sig under millenniets första årtionde.
Vi dyker återigen ner i vår nära nutidshistoria, och de stora världshändelserna speglas i vännernas liv och upplevelser.
Det är en roman om stark vänskap och svåra slitningar, om kärlek och ofattbar sorg, och om betydelsen av nära relationer. Men också om att tvingas ta det stora steget ut i det okända, utan att se sig om.


Mp3-CD
Uppläsare: Magnus Roosmann
Speltid: Ca 34 timmar

Mer info: 
http://www.bonnieraudio.se/titlar/sasongens/Bok/?Isbn=9789174331448