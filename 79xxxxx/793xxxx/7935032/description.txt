Zirkus Nemo var i 2012 vitterligt, som titlen også antydede – større end nogensinde!
Publikum havde atter fornøjelsen af Søren Østergaard og Peter Frödin i smuk og uovertruffen forening, og deres fælles numre som fx James og Ingelise, der skændes uophørligt, de lyriske Zebramænd, og knivkasterparret, vil for mange være uforglemmelige.
 
Zirkusdirektøren havde dette år allieret sig med en lang række internationale artister: Ingo Stiebner med de charmerende og kyssende søløver, Konstantin Muraviev der i et hæsblæsende tempo hvirvlede rundt i et kæmpehjul og tabte sig adskillige kilo undervejs, foruden verdens hurtigste tøjskiftenummer, som blev leveret af Eliana og Victor Minasov, mens den uovertrufne balancemester, Dany Daniels, aften efter aften skabte en intens spænding, når han, højt til vejrs, overgik sig selv i et ufatteligt rola bola nummer.
 
Ponyen Brutalis, Bager Jørgen, Kim Tim, Lille Allan og alle de andre blev bakket op af verdens bedste zirkusorkester med Frans Baks elegante kompositioner.
 
Zebraen Plet gjorde, at forestillingen fik tilnavnet Nu med zebra, som også er titlen på dvd’en.

 
http://www.zirkus-nemo.dk/


Greetings Realuploads