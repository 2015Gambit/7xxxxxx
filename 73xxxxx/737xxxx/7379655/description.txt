Sällan har en film slagit igenom med sådan kraft som "För en handfull dollar". Idén var dödsdömd från början: att spela in något så helylle-amerikanskt som en western - i Italien! 

Dessutom var alla inblandade okända och budgeten löjligt låg. Men ändå kom filmen att bli en av tidernas mest banbrytande filmer, med fyra egna kapitel i filmhistorieboken. 

1: På egen hand skapade filmen en helt ny genre; "Spaghetti-western", som blev uttrycket för en genre där råa och tystlåtna revolvermän ersatte ridderliga amerikanska diton.

2: Clint Eastwood, en då halvkänd TV-skådis, fick sitt stora genombrott som "Mannen utan namn" och begreppet "anti-hjälte" myntades. 

3: Sergio Leone lanserade ett nytt filmspråk - stiliserat och med många extrema närbilder, som hundratals filmmakare senare plagierat. 

4: Ennio Morricone revolutionerade filmmusiken i genren, influerad av rockmusik mer än av traditionell westernmusik