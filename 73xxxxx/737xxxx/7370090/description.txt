Flerfaldigt belönade och internationellt hyllade Lindha Kallerdahl med sitt andra album på Hoob Records, har med hjälp av Mariam Wallentin från Wildbirds and Peacedrums, Samuel Hällkvist, Carl-Emil Svensson och Ikue Mori bland andra, skapat en värld där rock, finstämt, improvisation och maskiner ryms på samma gång. Starkt, vackert och rått. Jazz och Rock i härlig kombination. (ginza.se)

- - -

Med Let's dance närmar sig improvisationsmusikern Lindha Kallerdahl ytterligare konstskolerocken. Kallerdahl debuterade 1997 och deltog några år senare i Mats Gustafsson/Sonic Youth-projektet Hidros. Nu släpper hon sin andra soloskiva, men trots inhopp från Mariam Wallentin (Wildbirds & Peacedrums) är det fortfarande långt kvar till konventionell rock.

Mest låter Let’s dance som någon som hojtar i ett stort rum medan någon annan plonkar på en gitarr. Som en kombination av skriksångerskan Diamanda Galas och Ruben Ostlunds konstfilm Gitarrmongot.

Sångerskan Kallerdahl har uppenbarligen stor potential samt få hämningar, och som experiment är Let's dance intressant. Men för populärmusiköron är den till stor del olyssningsbar.
(Elin Unnes i Svenska Dagbladet)

- - -

Lindha Kallerdahl - Let's Dance
(Hoob Records 2012)

 1. Slow down
 2. Time
 3. I was informed to dance like lovers
 4. Yeah yeah
 5. Tonight
 6. Lets dance, lets be something we're not
 7. In my head
 8. Hannah ke o la
 9. Love
