Gerda Antti – Adamsons

"Jag hör det själv ibland att jag pratar för mig själv, jag säger: Ja, här sitter du på arslet, Nora Karlsson, och ingen minsta nytta är det med dig, så vad ska du göra nu med den här tampen utav liv som du har kvar."

Nora bor sen några år på äldreboendet Gullvivan, men än är hon inte helknasig, konstaterar hon, och buss kan hon åka på egen hand. Och hennes "tänkeri", som hon kallar det, är det inget fel på.
Nora är en uppfriskande skarpsynt kvinna som nagelfar både sitt eget handlande under ett långt liv och allt elände som hänt och fortfarande händer i världen utanför Gullvivan. Inga snälla tankar alltid men mycket roande.

Livsklokheten och den förlösande humorn är Gerda Anttis kännemärken, och hennes inlevelsefulla skildring av Nora och hennes tankar formar sig till ytterligare ett oförglömligt kvinnoporträtt.


Antal CD: 8 CD
Uppläsare: Gerda Antti
Speltid: 9 timmar, 15 minuter
Spår var femte minut

Mer info: 
http://www.bonnieraudio.se/titlar/sasongens/Bok/?Isbn=9789173486422