Henrik Tord – Kum

Mikael och Cecilia lever ett priviligierat liv i Singapore med pool, hemhjälp och vajande palmer. Trots det är äktenskapet ansträngt. En dag tar Cecilia med sig barnen, Alice och Hampus, på en utflykt för att komma bort. I ett köpcentrum rasar plötsligt tillvaron Alice försvinner spårlöst. Elvaårige Rithisak och hans syster bor i norra Kambodja. Föräldrarna är bönder och djupt skuldsatta. Barnen luras ner till Phnom Penh för att betala av skulden. Men staden har helt andra planer för dem. Långt borta i Shanghai sitter Shui-Khan, den kinesiske fastighetsmagnaten, i sitt luftkonditionerade kontor. Han har fått reda på att hans dagar är räknade - men visst måste en man i hans ställning ha rätt att köpa sig fri från döden? Någonstans korsas dessa människors öden. Det står klart att ett liv inte alltid är värt lika mycket som ett annat, och att vissa helveten har en utgång medan andra inte. Men i ett hjärta gror ett frö till förändring räddningen kan finnas allra längst ner i mörkret. Kum handlar om paradisets baksida, moralisk kollaps och gruvlig hämnd. En värld där klyftorna mellan fattiga och rika har skapat avgrunder ¬som vi inte vågar kika ner i. Henrik Tord lyckas inte bara beskriva hettan, det mänskliga förfallet och detaljerna med oerhörd skärpa, han lyckas även skriva en oupphörligt spännande thriller som låter läsaren uppleva en värld som vi vet finns men aldrig vågar tänka på. [Kum = khmer: ung. oproportionerlig hämnd]

Mp3bok 16tim 32min
Uppläsare: Mats Eklund
