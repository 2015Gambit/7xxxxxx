Candela är ett dansband från Vejbystrand i Sverige , bildat 1984 av Billy Heil tillsammans med Charlene Sheppard, Olle Jansson, Jan-Ove Nilsson och Pieter Johansson. Billy Heil slutade 1985 och började sjunga med andra dansband. Under första halvan av 1989 återkom Billy Heil till Candela. Sedan 2005 är Maria Knutsson sångerska. Bandet har bland annat medverkat i TV-program som 'Sverige-Sovjet' och 'Bingolotto', och var som populärast i mitten av 1990-talet, och fick en Grammis för 'årets dansband' 1995.

Under första halvan av 1991 tillträdde den då 17-åriga flickan Jenny Ohlund som sångerska. I mitten av 1992 började bandet spela på heltid. Candelas melodi 'Dansa med mig' låg på Skånetoppen i 15 veckor under första halvan av 1993. 1993 deltog bandet även i svenska dansbandsmästerskapen. Under andra halvan av 1993 låg Candela återigen på Skånetoppen, denna gång med melodin 'När du ser på mig'. Denna låg även på Svensktoppen under 18 veckor i början av 1994, och blev då en stor hit som räknas som Candelas genombrottslåt. Senare under 1994 medverkade man även i Bingolotto. För 1995 fick bandet en Grammis i kategorin 'årets dansband' för albumet Candelas vita.

I april 1996 meddelade Jenny Ohlund att hon skulle lämna bandet vid årsskiftet 1996-1997, och i september 1996 meddelade hon att hon lämnade bandet för gott, för att istället satsa på en solokarriär inom pop och rock. Hennes sista framträdande som bandets sångerska gjordes på Sundspärlan i december 1996.

Efter att Jenny Ohlund hoppat av lades grunderna till ett mer 'rockigt' Candela, och numera utger sig bandet för att spela dansbandspop. Jenny Ohlund efterträddes som sångare av Lena Göransson, som i sin tur år 2000 efterträddes av Lotta Nilsson. 2005 bytte bandet återigen sångare, nu till Maria Knutsson. Candela medverkade i Dansbandskampen 2009. (wikipedia)

- - -

Candela - Candela
(Mariann, KM Records 1994)

 1. Du finns i mina tankar    
 2. På solokvist     
 3. Nätterna med dej   
 4. Viva! Fernando Garcia   
 5. Det är så lätt att leva livet  
 6. Du har fått mej att falla  
 7. En väg till ditt hjärta  
 8. Av hela mitt hjärta    
 9. Vikingarnas land   
10. En sång om kärleken   
11. Väntan på dig   
12. Hanky Panky   
13. När du ser på mig   
14. Blott du och jag

Jenny Ohlund - sång, gitarr
John Ebbesson - klaviaturer, sång
Billy Heil - bas, sång
Antti Johansson - saxar, gitarr, sång
Andy Johansson - trummor, sång
