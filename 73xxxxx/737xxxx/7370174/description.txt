Stefan Demert, född 15 december 1939 i Nyköping, är en svensk trubadur.

Demert har varit verksam som trubadur sedan 1960-talet. Han har beskrivits som 'en av de vissångare som har förvaltat modern bondkomik i burleska visor'. Han har därmed stått mer för det underfundigt humoristiska än det lyriska eller revolutionära. Mest kända är Balladen om den kaxiga myran, som blev en klassisk barnvisa, och Anna Anaconda, med vilken han och hans sångpartner och tidigare sambo Jeja Sundström låg flera veckor på Svensktoppen 1975. 1971 skrev han texten till sången Till SJ (en protest mot SJ:s nedläggning av järnvägar), på melodin till den amerikanska folkmusikern Elizabeth Cottens Freight Train. Tillsammans med Björn Ståbi och Sid Jansson bildade Demert och Sundström gruppen Visor & Bockfot.

Stefan Demert gav 1996 ut boken Utsikt från en studsmatta. Han tilldelades 2000 Nils Ferlin-Sällskapets trubadurpris och erhöll 2004 Olrogstipendiet. (wikipedia)

- - -

Stefan Demert - Musik vi minns 1970-81
(Sonet, Universal 2001)

 1. Till SJ (Med Jeja Sundström)
 2. Balladen om den kaxiga myran
 3. Den stränge fadern
 4. Vad hände sen?
 5. Visa från glesbygden
 6. Erik Olov Andersson
 7. Marquis de Salade
 8. Den skräpiga bakgården
 9. Prinsessan som inte ville skratta (Med Jeja Sundström)
10. Till Anna
11. Bertil och Sven
12. Marknadsvisa
13. Massageinstitutet
14. Nativitetsschottis (Med Jeja Sundström)
15. Emancipationsvisa
16. Prinsen, prinsessan och draken
17. Den siste ornitologen
18. Laban och Doris (Med Jeja Sundström)
19. Stockholmare och kusinen från landet
20. Skärsliparsång
