Fay Hield And The Hurricane Party-Orfeo (2012) 320Kbit(mp3) DMT
Verenigd Koninkrijk
Folk
Label: Topic
 
http://www.fayhield.com/

Orfeo (2012)


In 2010 debuteerde de in Yorkshire geboren Fay Hield met het album Looking Glass. 
Ze was hiermee sinds tien jaar de eerste nieuwe artiest welke het vooraanstaande 
Britse folklabel Topic contracteerde. Nu twee jaar later brengt zij met Orfeo haar
 tweede album op de markt. Op Looking Glass verliet Hield zich met name op haar 
vocale krachten en kende het album amper muzikale opsmuk. Die enigszins steile aanpak 
maakte het lastig om daadwerkelijk tot het gebodene door te dringen en deze volop 
te appreciëren. Het nieuwe album Orfeo kent, in tegenstelling tot zijn voorganger, rijke 
arrangementen die prachtig rond Hield's stem zijn opgebouwd. Zij worden door haar 
vlekkeloos spelende begeleidingsband The Hurricane Party uitgevoerd. Dit gezelschap 
bestaat uit accordeonist Andy Cutting, concertina-speler Rob Harbron, viool, cello en 
nyckelharpa van Sam Sweeney en Bellowhead voorman en violist Jon Boden. Hij is tevens 
Hield's levenspartner. Levende legende Martin Simpson levert op een aantal songs gitaar
 en banjo aan. 
Dit tweede album laat een sterk gegroeide zangeres horen. Het album kent een gevarieerde 
selectie uit de rijke Britse folktraditie waarbij gekozen is voor een aantal minder bekende 
nummers. Bij het samenstellen van Orfeo putte Fay Hield uit verschillende bronnen. Zo 
raadpleegde zij oude manuscripten en boeken maar ook opnames van Anne Briggs. Verder 
schreef zij samen met Boden de muziek bij sommige stukken of paste deze aan waarmee 
men een fraaie balans van oud en nieuw werk weet te bewerkstelligen. Dit alles is gevat in 
een bijzonder fraaie en ruimtelijke productie waarin elk detail goed naar voren komt.
Één van de meest belangwekkende Britse folkalbums van dit jaar.......

Tracks:
1. The Lover's Ghost 
2. Wicked Serpent 
3. The Parson's Gate 
4. The Cuckoo 
5. Pretty Nancy 
6. Sir Orfeo 
7. The Old 'Arris Mill 
8. The Weaver's Daughter 
9. Tarry Trousers 
10. Henry 
11. Naughty Baby

Deze review wordt u aangeboden door:

DUTCH MOVIE THEATER