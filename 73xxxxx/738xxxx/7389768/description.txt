
Mias viktigaste bok

Praktisk, inspirerande och rak på sak

Åtskilliga ungdomar läser och har läst Mias tidigare böcker. Lärare, kuratorer och föräldrar står på kö för att få boka tid med henne. Många har bett om den och nu är den här. Mias viktigaste bok. 
Som unga får vi lära oss att vårda och träna kroppen, äta riktigt, göra läxorna och borsta tänderna. Men själens kondition talas det sällan om. Alltför sällan. Precis som med idrott och hälsa är det något man under uppväxten lägger grunden till för resten av livet, menar Mia Törnblom. 
Med humor, övningar och exempel visar Mia Törnblom hur ungdomar kan stärka sin självkänsla och bli bättre på att se sin del i situationer som uppstår i skolan, på fritiden och i kompisgänget. Ett tiotal killar och tjejer i 16-20-årsåldern berättar själva personligt och tankeväckande om sina åsikter och erfarenheter av att sticka ut, gå på nitar och till sist hitta sig själv. 
"Jag vill att läsaren ska känna igen sig, bli inspirerad och känna hopp. Att du duger som du är och att du kan nå dit du vill. Och dessutom må bra på vägen!"
