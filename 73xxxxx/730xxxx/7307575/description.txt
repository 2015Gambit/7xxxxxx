Serien handlar om June, som flyttar till New York för sitt drömjobb. Men hon inser att jobbet inte längre finns och hon flyttar in hos lurendrejerskan och partypinglan Chloe. De två kommer inte överens i första taget, men när Chloe försöker blåsa henne slår June tillbaka och det slutar med att de blir vänner. Utöver dessa två är även Chloe god vän med James Van Der Beek, den tidigare stjärnan från ”Dawson’s Creek”, som spelar en fiktiv version av sig själv.