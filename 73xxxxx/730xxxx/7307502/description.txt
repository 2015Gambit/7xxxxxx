Sakari Jyrki ”Saku” Kuosmanen (s. 6. syyskuuta 1956 Helsinki) on suomalainen, nykyisin Siilinjärvellä asuva laulaja ja näyttelijä. Hän on levyttänyt useita sooloalbumeita ja tehnyt yhteistyötä Sleepy Sleepersin, Leningrad Cowboysin ja Juice Leskisen kanssa. Kuosmanen on myös ohjaaja Aki Kaurismäen luottonäyttelijä. Kuosmasen taiteilijaprofiili on muuttunut ajan myötä merkittävästi. 1980-luvulla hän identifioitui rokkiin, nykyään hänet nähdään iskelmän tekijänä. Vuonna 2006 Kuosmanen avasi ravintolan Lempäälän Ideaparkkiin. Hän on myös tehnyt televisioon Aake Kallialan kanssa ohjelmasarjan Aaken ja Sakun kesäkeittiö vuonna 1999.

-Wikipedia-