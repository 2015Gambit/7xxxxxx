I augusti 2010 vann Alice B musiktävlingen 'GP Scen' efter att ha övertygat såväl juryn och publiken med sin låt 'Någonting? Nej'. Den fick hon sedan chansen att spela in tillsammans med en av jurymedlemmarna, producenten Hans Olsson Brookes. Det resulterade i en P3-addering .

Alice är 22 år gammal och uppvuxen i Kullavik, två mil söder om Göteborg. Hon flyttade till stan då hon var 16 år och har skrivit låtar sedan hon var 15. Alice spelade trummor i ett band.
Det var egentligen det hon ville göra och hade drömt om - att bli trummis. En dag gav Alices storebror henne en gitarr och hon lärde sig sakta spela. Hon började då skriva egna låtar och hade bl.a. Nirvana som främsta textinspiration men också gamla dikter hon mindes från skoltiden.
'Allt har gått väldigt fort med inspelningen och jag har redan börjat planera för nästa skiva. Det finns ingen fokus på genre eller image, utan på vad jag tycker låter bra. På debutalbumet är det mest låtar från 2008 fram till idag. Jag valde att inte bara skriva nya låtar till denna skiva utan även slipa på äldre material som folk har förknippat mig med. Men också ge dem som lyssnar något nytt, och som är mer aktuellt idag.' (emi.se)

- - -

Alice B - Alice B 2012
(EMI)

 1. Vi har ingenstans att ta vägen
 2. I den här staden
 3. Alla mina drömmar
 4. Någonting, nej
 5. En natt
 6. Stanna det stannar
 7. Kullaviks hamn
 8. Elva
 9. Akta lekande barn
10. Allt för nu
11. Balladen om Brunnsparken
