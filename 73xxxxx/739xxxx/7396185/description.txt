Popterror är en svensk musikgrupp som bildades 2009 i Umeå. De första inspelningarna i Skellefteå i början av 2010 resulterade i EP:n 'Allt vi gjort har du glömt' och att singlarna 'Det är nåt som det händer' och 'Guldgrävarna' letade sig in på P3:s spellistor. I mars året efter kom EP:n 'Nu som då' som var en direkt fortsättning på den glesbygdsromantiska popmusiken. Popterror åkte samma år ut på en vårturne där de bland annat var förband till Perssons Pack.

Debutalbumet 'Svartåsen' spelades till hälften in i London i augusti 2011, samtidigt som upploppen rasade på gatorna utanför. Den andra halvan spelades in i en gammal Västerbottensgård vid havet några mil norr om Umeå. De platser som varit allra mest viktiga för albumet är dock de små byar i glesbygd och inland där medlemmarna i Popterror växt upp. Norrländska byar värda mer än att enbart lämna bakom sig, om så bara en liten sång. (ginza.se)

- - -

Popterror - Svartåsen
(Mordviken 2012)

 1. 40 år
 2. Vaggvisa för en vän
 3. Sommarjacka
 4. Försommaren '98
 5. Inget brinner som broar
 6. Snart är morgonen här
 7. Precis likadan
 8. Vi tar slut
 9. Hitta hem själv
10. Dom släpper nog in dig
