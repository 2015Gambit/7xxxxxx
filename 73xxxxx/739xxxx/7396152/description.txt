Det har gått elva år sedan senaste skivan men det skulle lika gärna kunna ha varit igår. För i Nomads värld händer inte mycket och ändå står tiden aldrig stilla. Det finns ett recept, en formel och man vet alltid hur Nomads kommer att låta och ändå så lyckas de att vrida till formeln lite till för varje gång.

De började som ett ganska stökigt och primitivt garageband, men numera tar melodierna allt större plats.

Som vanligt är det den femte medlemmen Chips Kiesbye som producerat och hjälpt till att skriva låtarna. Det är hårt, men samtidigt luftigt och melodierna får komma fram och körerna sitter perfekt, öppningen med Miles Away är klassisk, snabb Nomads av bästa snitt, resten av skivan är lite av en best of Nomads, vi får snabba punkiga låtar, lugnare, poppigare och till och med lite smygpsykedelika, alltihopa förpackat i Nomads snyggaste omslag hittills med kanske den mest självklara titeln på någon av deras skivor.
(Mathias Skeppstedt, gaffa.se)

- - -

Nomads - Solna
(Universal 2012)

 1. Miles away
 2. Hangman's walk
 3. The bad times will do me good
 4. You won't break my heart
 5. Can't go back
 6. 20 000 miles
 7. American slang
 8. Make up my mind
 9. Trying too hard
10. Up down or sideways
11. The bells
