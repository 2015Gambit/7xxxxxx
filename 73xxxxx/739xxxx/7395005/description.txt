Jean M. Auel - Hulernes Sang
----------------------------

Da Ayla var en ganske lille pige blev hele hendes slægt dræbt under et jordskælv. Siden måtte hun kæmpe for at overleve i en natur, der ikke viste nogen nåde. Men hun stadig var lille blev hun optaget i en klan af neandertalere og dér oplært af en medicinkvinde, men senere blev hun brutalt udstødt af klanen.

Mens hun alene rejste rundt tæmmede hun alene en hest, tog en ulv til sig og opfostrede den, og tog sig af en hårdt såret rejsende, Jondalar. Jondalar bragte hende med sig til sit eget folk og gjorde hende til sin mage.

Jondalar og Ayla har nu sammen fået datteren Jonayla. Samtidig er Ayla i træning som Zelandoni, en spirituel leder og healer. Det er en stor ære, men slet ikke uden farer at blive indviet i naturens og Den Store Moders gåder. Træningen indebærer en lang rejse til hellige huler, og Ayla må indse, at det sætter forholdet til Jondalar på prøve og kan komme til at koste store ofre.

Selvom Ayla nu er tilbage blandt et folk, der ligner hende, er hun alligevel anderledes. Ingen har set en kvinde, der har kunnet tæmme en ulv og har en så enestående sans for at aflæse naturen. Og ikke alle er lige begejstrede for den lyse, fremmedartede kvinde – heller ikke blandt de andre, der ligesom Ayla ønsker at blive Zelandoni.