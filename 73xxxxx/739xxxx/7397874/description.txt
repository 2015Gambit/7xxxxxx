Miś – polski film fabularny z 1981 w reżyserii Stanisława Barei, pierwsza część trylogii filmowej mieszczącej również Rozmowy kontrolowane i Rysia.

Ryszard Ochódzki (zwany Misiem) jest prezesem klubu sportowego "Tęcza". Ma wyjechać za granicę, zostaje jednak zatrzymany, ponieważ z jego paszportu wyrwano kilka kartek. Ochódzki podejrzewa żonę, Irenę, która chciała uniemożliwić, a przynajmniej opóźnić jego wyjazd i dotrzeć do Londynu przed nim. Małżonkowie założyli bowiem przed laty konto w jednym z londyńskich banków. Odejście Ireny zmusiło ich do podzielenia posiadanych dóbr. Pieniędzmi zdeponowanymi za granicą żadne z nich nie chce się jednak dzielić z drugą stroną. Film pełen intryg i związanych z tym zdarzeniem komplikacji, pokazany w przejaskrawionym obrazie Polski końca lat 70. i początku lat 80. XX wieku.

Kreacja tytułowej postaci przez Stanisława Tyma jest uznawana za jedną z najlepszych w jego karierze. W plebiscycie tygodnika "Polityka" (1999) na "najciekawsze filmy polskie XX wieku" Miś zajął 8. miejsce. Wiele ze zdań padających w filmie weszło na stałe do potocznego języka.

Informacje o pliku :
MPEG-4 XVID rozdzielczość 720x512, 25 klatek, dźwięk AC3 48000Hz

