Don Byas var tenorsaxofonist i flera av swingerans storband men också i modernare stil som med Dizzy Gillespie. Han spelade i Coleman Hawkins böljande efterföljd och var en utmärkt balladtolkare. Flyttade till Europa, där han dog 1972. Till Sverige kom han flera gånger och 1962 gjordes de här inspelningarna på Nalen (som hittades förra året, precis som inspelningarna på den uppmärksammade Stan Getz at Nalen).

De visar en tidlös jazzman i god form tillsammans med Jan Johansson, med ett par lysande inpass, Georg Riedel och Egil Johansen. Byas ville gärna annonseras som Mr Big Sound och nog stämde det. Här spelar han snabb bebop och ballader, bäst i den vackra I remember Clifford. Flera av styckena är uppenbarligen inspelade med enkel apparatur och något skrapiga.
(Sven Malm, svd.se)

- - -

Don Byas - Don Byas and Jan Johansson at Nalen 1962
(Riverside Jazz 2012)

1. There'll never be another you    
2. I remember Clifford    
3. All the things you are  
4. Walkin'   
5. I'll remember April   
6. I got rhythm (bonus)   
7. Indiana (bonus)
