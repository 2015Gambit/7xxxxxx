Thriller från 1999 av Phillip Noyce med Denzel Washington, 
Angelina Jolie, Queen Latifah m fl. 

En seriemördare härjar på Manhattan. En djävulsk mördare, 
som lämnar efter sig en rad kryptiska meddelanden på varje 
ny brottsplats. Endast en mycket erfaren och skicklig 
kriminaltekniker kan tolka dessa spår. En sådan kriminaltekniker 
är Lincoln Rhyme. Av många ansedd som landets kanske bäste 
brottsplatsutredare. Men det var länge sedan, eftersom han 
numera är helförlamad på grund av en olyckshändelse i tjänsten. 
Rhyme blir trots sin påfrestande livssituation ombedd att 
tillsammans med en ung kvinnlig polisassistent, Amelia Donaghy, 
ta hand om fallet med den sällsynt brutale och mystiske 
seriemördaren.