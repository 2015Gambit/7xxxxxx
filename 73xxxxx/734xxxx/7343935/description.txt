Madame Terror, av Jan Guillou, lest av Nicolai Lange Nilsen
MP3, 192KHz
14 CD, 15t 30m


Den palestinske brigadegeneralen Mouna Husseini skal lede det største terrorangrepet i verdenshistorien. Palestinerne har fått tilgang på en russisk u-båt, men konfliktene mellom de rasistiske russiske offiserene og høgt utdannede palestinere gjør det umulig å samarbeide. Mouna finner ut han hun trenger en mann med en svært spesiell bakgrunn for å kunne hale oppdraget i land. Hun klarer å spore opp sin gamle venn Carl Gustaf Gilbert Hamilton som nå lever tilbaketrukket som forretningsmann i California under FBIs vitnebeskyttelsesprogram. Hamilton svarer til hennes overraskelse ja til å lede undervannsangrepet på Israels havner, et angrep som trolig vil føre dem alle i døden.

Tilsynelatende er det teknologien og altså pengene som avgjør, mer enn målet, uansett hvor rettferdig det er. Så hva kunne ikke palestinerne ha oppnådd, har nok Jan Guillou tenkt, hvis de ikke bare hadde militser og terrorister, men et skikkelig militærvesen? Og siden han er forfatter og dermed kan gjøre den slags, gir han dem et. 

Inn fra venstre, altså: Den palestinske marinen. Den palestinske marinen? I et land uten eget territorialfarvann, uten ordentlig krigsmakt, og nesten uten statsfinanser? Nettopp. Tanken er like absurd i boka som i virkelighetens verden, og det er poenget: "Madame Terror" er et realt overraskelsesangrep både som idé og på handlingsplanet. Og til krigsroman å være, hemningsløst underholdende.

Jan Guillou er igjen der han liker seg best: ute i den store verden, med blikket stivt rettet mot Palestina, selve Saken over alle Saker i et forfatterskap som aldri har manglet slike.

Og han er i god form. Både når det gjelder handling, teknologi og persongalleri nekter han seg fint lite. Sjekk bare listen over bifigurer: George W. Bush, Condoleezza Rice, Nelson Mandela - og vår egen Jens. Besetningen toppes av en død mann, selveste Carl Hamilton, Guillous egen superspion, han med tidenes største samling internasjonale heltemedaljer. 