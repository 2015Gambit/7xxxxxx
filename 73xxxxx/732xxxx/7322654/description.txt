Lördag den 2 juni är det dags för premiären av vår egen stadsfest -Väsbyfestivalen. Vi firar att Väsby fyller 60 år och dagen är fylld av härlig underhållning, mat och dryck, företagsmässa, karnevalståg, knallemarknad, dans, tivoli, musik och mängder av spännande aktiviteter och överraskningar. Det kommer att bli parad, godisjogg, knallemarknad, matmarknad, musik på flera scener och en häftig 80-talsfest som avslutning på kvällen. De artister som redan nu är klara är bland annat hyperaktuella Molly Sandén, David Lindgren, Top Cats, Youngblood samt hårdrocksveteranerna Heat. 