Raubtier är ett svenskt industrimetalband från Haparanda. Det består av medlemmarna Pär Hulkoff på gitarr, sång och klaviatur, Buffeln på trummor och slagverk samt Jonas Kjellgren som ersatte de tidigare basisterna Gustaf Jorde, Thorbjörn Englund och Hussni Mörsare. Alla i bandet medverkar med programmering till låtarna. Namnet fick de från filmen Rovdjuret, som översatt till tyska blir 'Das Raubtier'.

Bandet gav ut sitt debutalbum Det finns bara krig den 25 mars 2009. Den första singeln, Kamphund, hade då redan blivit en hit på radiostationen Bandit. Bandet har sedan dess gett ut ytterligare två singlar från debutalbumet: Achtung Panzer och Legoknekt, varav den förstnämnda, liksom Kamphund, gjordes en musikvideo till, vilken hade premiär i samband med albumets utgivning.

Den 9 april 2010 premiärspelades låten 'Världsherravälde', från albumet 'Skriet från vildmarken', på den svenska radiostationen Bandit Rock. Singeln gavs ut den 19 april och i samband med det hade musikvideon premiär på Aftonbladets webbplats. Videon regisserades av Bingo Rimer. Raubtier spelade låten för första gången live på Klubben Bandit All Ages 24 april 2010. Albumet 'Skriet från vildmarken' gavs ut den 22 september 2010.

Den 3 April hade 2012 spelades Raubtiers singel Sveriges Elit, för första gången någonsin på den förutnämnda radiostationen. Från Norrland till helvetets port släpptes den 25 april i Norden. (wikipedia)

- - -

'Rovdjurets tredje och hittills mäktigaste vrål. Mejslad ur pansar och hamrad på den eviga turnens obarmhärtiga städ. En produkt och en reflektion av försakan, ångest, blod, svett och vilja. En son av den brinnande vägens hårda mil. En projektil mot häckel, hån och illvilja. En portal till den blodiga motorvägen från Norrland till Helvetets Port'. 
(Hulkoff, i nådens år 2012.)

- - -

Raubtier - Från Norrland till helvetets port
(Despotz Records 2012)

 1. Sveriges Elit
 2. Apokalyps
 3. Besten I Mig
 4. Låt Napalmen Regna
 5. Allt Förlorat
 6. Kamouflage
 7. Fafnesbane
 8. Vittring
 9. Dit Vinden Bär
10. Rebeller
11. Vapenbröder
12. Förgätmigej
