Grundskoleläraren Victor anländer som ny hyresgäst till ett litet område i franskspråkiga Montreal. Han finner ett gemensamt utanförskap hos sina engelsktalande grannar, servitrisen Louise och rullstolsbundne änklingen Spencer. I den tärande vinterkylan döljer sig en seriemördare som förenar de nya vännerna, men också får deras hemligheter att träda fram till ytan.

Jacob Tierney har med den psykologiska thrillern Good Neighbors lyfts fram som en av Kanadas mest lovande regissörer. Det är ett genreöverskridande mysterium som utspelar sig inför 1995 års folkomröstning om Québecs eventuella utträde från Kanada. Det sociopolitiska landskapet blir en spelplats för svettdrypande klaustrofobi, psykologiska maktspel och oväntade intriger som leder till en chockerande upplösning.
