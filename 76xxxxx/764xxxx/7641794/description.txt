Maailmantalous ei enää palaa kasvu-uralle, päinvastoin.

Vapaa markkinatalous ja länsimainen elämänmuoto ovat tulleet tiensä päähän, väittää 23 talousviisasta kiitetyssä dokumentissa Talouden madonluvut (The Four Horsemen). Oman näkemyksensä esittävät mm. Noam Chomsky, Joseph Stigliz ja Herman Daly.

Ahneus vai vikaa järjestelmässä?
Varallisuus jakaantuu edelleen epätasaisesti ja vain harvat hyötyvät enemmistön tekemän työn hedelmistä. Onko syynä ahneus, vai onko ongelma järjestelmässä?

Dokumentissa ei suomita pankkeja, syytellä poliitikkoja tai vedota salaliittoteorioihin, vaan analysoidaan talouteemme vaikuttavia järjestelmiä ja pohditaan keinoja muuttaa niitä.

Miten olemme päätyneet talouskriisistä toiseen, ja miksi meillä on kuitenkin yhä toivoa?

Ohjaus: Ross Ashcroft, Films Transit International, Iso-Britannia 2011.
