Jack Terry (Travolta) är ljudtekniker på ett produktionsbolag som gör billiga skräckfilmer. En natt när han är ute för att spela in atmosfärljud blir han vittne till hur en bil får punktering och kraschar ner från en bro. Han lyckas rädda en ung kvinna (Nancy Allen) ur vattengraven, men föraren drunknar. När han inser att den döde är en framstående presidentkandidat och polisen hotar honom att ?glömma? alltihop blir han misstänksam. Var det verkligen en olycka? Eller är det ljud han hör på bandet i själva verket en pistolkula?
