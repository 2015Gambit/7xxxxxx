Knights of the Nine to pierwszy, pełnoprawny dodatek do gry The Elder Scrolls IV: Oblivion, który uzupełnia edycję przeznaczoną na komputery PC o dodatkowe elementy, które zostały pierwotnie przygotowanie z myślą o wersji na konsolę PlayStation 3.

Rozszerzenie wprowadza do rozgrywki nową, tytułową gildię (stojącą w opozycji do Mrocznego Bractwa), do której bohater będzie mógł wstąpić od początku zmagań. Z frakcją to wiążą się premierowe lokacje, bohaterowie niezależni, przedmioty, zaklęcia oraz oczywiście zadania. Wraz z awansem w hierarchii gildii gracz uzyska interesujące umiejętności, jednak musi przy tym zachowywać się jak na prawdziwego krzyżowca przystało. Działanie niezgodne z obowiązującym w Cyrodiil prawem spowoduje utratę przywilejów i całkowite wykluczenie z bractwa. W sumie eksploatacja zawartych w dodatku nowości przedłuża zabawę o około dziesięć godzin.

----------------------------------------------------------------------------------

Shivering Isles to pierwszy z prawdziwego zdarzenia dodatek do gry The Elder Scrolls IV: Oblivion. Po serii oficjalnych i dyskusyjnych pod względem zawartości plug-inów, firma Bethesda Softworks zdecydowała się przygotować duże rozszerzenie, które udostępnia użytkownikom nieznaną z podstawowej wersji gry krainę.

Fabuła Shivering Isles koncentruje się wokół postaci Sheogoratha – Daedrycznego Księcia, którego barwna postać przewijała się przez wszystkie odsłony cyklu The Elder Scrolls. Bóg Szaleństwa otwiera w pobliżu miasta Bravil magiczne wrota, umożliwiające dostanie się do rządzonej przez nadprzyrodzoną istotę krainy. Głównym celem zmagań jest powstrzymanie widma zagłady grożącemu fantastycznemu światu. Odbywa się to poprzez wykonywanie zlecanych przez Sheogoratha zadań należących do tzw. wątku głównego. Oprócz podstawowych misji, autorzy pokusili się też o szereg nieobowiązkowych questów pobocznych, przybliżających wiedzę o dziwacznej krainie i jej mieszkańcach.