Beatles utkom første gang i 1984, og er blant de største salgssuksessene i moderne norsk forlagshistorie. Romanen ble Lars Saabye Christensens store gjenombrudd som forfatter, og leses stadig av nye generasjoner.


Beatles er første bind i trilogien som fortsatte med Bly (1990) og avsluttes med Bisettelsen (2008).


Beatles er en munter og vemodig roman om fire Beatles-frelste Oslogutter av årgang 1951, fra de som syvendeklassinger står på spranget inn i voksenverdenen – "Vi tok framtida på forskudd, og den så sabla bra ut" – til 25. september 1972. Ingen går tørskodd når dønningene fra ungdomsopprøret ute i Europa skyller inn over dem og deres beskyttende tilværelse.


Den beste Oslo-romanen
Aftenleserne har talt: Ingen etterkrigsroman beskriver Oslo bedre enn Lars Saabye Christensens oppvekstskildring fra Frogner.