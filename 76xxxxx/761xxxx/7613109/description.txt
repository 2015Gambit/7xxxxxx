Aldrig tidigare har myten om svenska Hells Angels blivit så avklädd

Michael "Mega" Johannessen från Göteborg grät av lycka då han fick veta att han hade utsetts till fullvärdig medlem i Hells Angels MC. Tre års hårt slit var över och Michael och hans klubbkamrater skulle äntligen få bära dödskallemärket, beviset på att de tillhörde mc-världens mest beryktade klubb.

När Michael kort därpå träffade Ebba tycktes han liv komplett. Hon kom egentligen från en helt annan värld, men lät sig inte skrämmas av de farliga attributen. Där andra såg ett hänsynslöst kriminellt gäng såg hon lojala vänner, färgstarka personligheter och ständig anledningar till fest.

I nästan tio år levde Michael och Ebba efter Hells Angels regler. Han som en av klubbens kriminella motorer, hon som egenföretagare och partyprinsessa. Att människor mördades och Ebba själv blev hotad av "vännerna" räckte inte för att de skulle ifrågasätta sitt val.

Till sist skulle paret ändå ställas inför Hells Angels verkliga ansikte. Deras hus brann ner, ägodelar stals och Michael utsattes för beskjutning - allt för att han ansågs ha svikit organisationens ideal. Av fruktan för sina liv sökte paret hjälp hos samhället. En lång resa tillbaka till en vanlig tillvaro kunde börja.

Från sitt gömställe utomlands ger Michael och Ebba Johannessen sin osminkade berättelse för journalisterna Lasse Wierup och Daniel Olsson. Resultatet är en - även med internationella mått - unik skildring inifrån en organisation där inte ens de egna medlemmarna går säkra. Aldrig tidigare har myten om svenska Hells Angels blivit så avklädd.

 

Bildark i färg samt svartvita bilder i den löpande texten.