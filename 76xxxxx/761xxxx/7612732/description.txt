Diablo II
Producent: Blizzard Entertainment
Wydawca: Blizzard Entertainment
Kategoria: Gry Akcji/cRPG

Data Premiery:
Świat: 29 czerwca 2000
Polska: 05 lipca 2000

Tryb gry: single / multiplayer
Tryb multiplayer: LAN / Internet | liczba graczy: 1 - 8
Wymagania wiekowe: 16+

Nośnik: 4 CD

Wymagania sprzętowe:
Pentium II 300 MHz, 32MB RAM, akcelerator 3D.

Długo oczekiwana kontynuacja kultowej gry będącej połączeniem gry akcji i cRPG. Zło przetrwało, Pan Terroru powrócił i ponownie trzeba będzie stawić czoła jemu i jego sługom. Akcja gry toczy się w nieodległej przyszłości po wydarzeniach znanych z pierwszej części Diablo.

Tym razem musimy zmierzyć się z jeszcze potężniejszym Diablo, który próbuje uwolnić Baala i Mefisto, swoich dwóch schwytanych braci. Wszystkie zadania są dostępne zarówno w trybie single jak i multiplayer, umożliwiającym wspólną grę do ośmiu osób jednocześnie w sieci lokalnej lub na serwerach Battle.net w Internecie.

W stosunku do oryginału sprzed czterech lat nastąpiła poprawa jakości grafiki, lecz w dalszym ciągu zostano przy rzucie izometrycznym. Zastosowano animowany teren i krajobrazy z dużą ilością szczegółów, oraz dobrze wyrenderowane postacie w 3D.

* Pięć klas postaci: Amazonka, Paladyn, Nekromanta, Czarodziejka i Barbarzyńca, każda z nich posiada odmienne, charakterystyczne tylko dla siebie umiejętności.
* Cztery wielkie, urozmaicone krainy do zwiedzenia, które dzięki zastosowanemu generatorowi losowemu za każdym razem wyglądają nieco inaczej.
* Dziesiątki nowych przedmiotów: magiczne, z miejscem na dodatkowy kryształ, unikalne, itd.
* Potężne potwory których niezliczone ilości będzie można spotkać podczas wędrówki poprzez krainy.
* Ulepszony tryb dla wielu graczy, możliwość gry naraz do 8 osób poprzez sieć lokalną lub Internet i serwery battle.net.
* W pełni zlokalizowana polska wersja.

Diablo II: Pan Zniszczenia

Dodatek do bestsellerowej gry Diablo II poszerzający świat gry o nowy akt, rozgrywający się na Wyżynach Barbarzyńców, które możemy teraz przemierzać, również jedną z dwóch nowych klas postaci. Ostatni z demonów – Baal, wraz z hordami sług zła, zmierza do ukrytego w górach magicznego kamienia, chroniącego świat przed śmiertelnym niebezpieczeństwem z Piekieł. Naszym celem jest przeszkodzić mu w zniszczeniu ostatniej nadziei ludzkości.

* Dwie nowe postacie: Druid i Zabójczyni.
* Nowy Akt V - Wyżyny Barbarzyńców.
* Sześć nowych questów.
* Nowe potwory.
* Nowe przedmioty i wyposażenie (magiczne przedmioty z miejscem na kryształ, przedmioty dostępne tylko dla określonej klasy postaci itp.).
* Większa skrzynia do przechowywania naszych przedmiotów.
* Nowe recepty do Kostki Horadrimów.
____________________________________________________
W folderze Hyhy znajdują się patche oraz D2MultiRes 