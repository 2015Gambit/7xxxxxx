Privatdetektiven Derek Strange och hans frilansmedhjälpare Terry Quinn anlitas för att hitta en 14-årig flicka som har rymt hemifrån. Att finna henne visar sig vara lätt: hon har prostituerat sig i ett av Washington D.C.:s brutalaste slumområden. Men det blir inte lika lätt att få henne därifrån. Mannen som styr i området, Worldwide Wilson, slår hårt mot dem som inkräktar på hans territorium. 

Pelecanos har länge varit en favorit hos deckarkritikerna. Med böcker som ”King Suckerman” och ”Shame the Devil” har han nått kultstatus i USA 

Ett djävulskt pris är Pelecanos andra Derek Strange roman. De andra — Ren som snö, Svarta själar och En svart vår är också inlästa av Stefan Sauk.