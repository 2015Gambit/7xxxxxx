George Pelecanos / Drama City

Lorenzo Brown, villkorligt frigiven efter att ha åkt dit för langning, är stolt över sitt jobb som inspektör för Djurskyddsföreningen.
Han åker runt i Washingtons slum och letar efter misskötta hundar – utsvultna, smutsiga eller tränade att döda. Känslan av att kunna vara till någon nytta och stödet från övervakaren och vännen Rachel Lopez är det enda som hindrar honom från att återigen fastna i spelet om snabba pengar och droger.

När så ett fullskaligt gängkrig bryter ut på gatorna, den sortens krig som suger ner alla som råkar komma för nära, behöver Lorenzo all hjälp han kan få av Rachel för att hålla sig utanför.
Men hon har sina egna problem – på dagtid är hon en ansvarstagande övervakare men på nätterna jagar hon sprit och sex. Rachel börjar få allt svårare att hantera sitt dubbelliv, och Lorenzo tvingas inse att han ensam måste ta tag i situationen.


Antal CD: 7 CD
Uppläsare: Stefan Sauk
