Domino Harveys liv liknade ingen annans. Hon var fotomodell och kom från en rik och berömd familj. Men hon var rebell i själ och hjärta, längtade efter adrenalinpumpande spänning och krävde att färdas genom livet i omkörningsfilen. Med den beryktade och skoningslösa Ed Mosbey som läromästare blev hon medlem i ett av de mest hårdföra prisjägargängen. Hon dog 2005, 35 år gammal, och fram till dess levde hon vildare, farligare och snabbare än de flesta. Domino är en andlöst spännande historia, inspirerad av en av världens mest skrupelfria kvinnliga prisjägare, vars vardag var ungefär lika riskfri som att spela rysk roulett. Regissören Tony Scott (Spy Game, True Romance, Enemy of the State) var en stor beundrare av och god vän till Domino Harvey och har i flera år velat göra en actionfilm som bygger på hennes ovanliga liv. Med Kiera Knightley (King Arthur) i huvudrollen och Mickey Rourke (Sin City) som hennes garvade läromästare har Tony Scott gjort en film som ger en inblick i en värld som är så hårdkokt och obönhörlig att man förundras över att Domino frivilligt gav sig in i den. I biroller syns skådespelare som Christopher Walken, Lucy Liu och sångerskan Macy Gray.
