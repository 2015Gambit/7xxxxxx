Filmen handlar om den legendariske musikern Johnny Cash och hans livslånga kärlek June Carter. Cash gick i ett slag från bomullsplockare till rocklegend, känd som The Man In Black, ett namn som symboliserar både Cashs musik och hans livsstil. Cash var en rebell som aldrig kunde fly sina egna demoner eller sin egen tungsinthet vilket avspeglas i hans musik och den enda som någonsin kom honom riktigt nära var June.
 
Rollen som Johnny Cash spelas av Joaquin Phoenix och i rollen som June Carter ser vi Reese Witherspoon. För regin står hyllade regissören James Mangold.
 
Kritikerna har nästan tävlat i att överträffa varandra med sitt beröm för filmen och Walk The Line fick 5 Oscarsnomineringar och lyckades vinna en av dessa (Bästa kvinnliga huvudroll). Dessutom har filmen fått 3 st Golden Globes (Bästa film musikal/komedi, Bästa manliga och Bästa kvinnliga skådespelerska i en musikal/komedi).
