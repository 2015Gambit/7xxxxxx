Sara Kadefors / Kast med liten kniv

NU: Jonas bor med fru och barn utanför Göteborg. Det går bra för firman och han hinner vara både engagerad pappa och idrottstränare. Allt är i det närmaste perfekt. Tills en sen natt då han råkar få höra ett samtal. Efter det är ingenting sig likt.
Smärtan från det förflutna dyker upp igen – med dubbel kraft.

DÅ: Han hänger med halvkriminella kompisar, stämplas som mindre vetande i skolan och blir nertryckt hemma av sin smarta storasyster. Den enda han kan vara sig själv med är Rebecka, som inte bryr sig om vad andra tycker och tänker.
En dag händer det ofattbara och hela tillvaron kastas omkull. Efter det stänger han dörren om sig själv och kastar knivar i väggen medan tiden passerar.

Nu håller allt som hans liv är uppbyggt kring återigen på att rämna. Kanske måste han göra upp med det gamla för att en dag kunna leva fullt ut?

Kast med liten kniv är en roman om bagaget som vi alla går och bär på, om en frånvarande vuxenvärld, men också om vänskap och kärlek.
Som alltid i Sara Kadefors romaner blandas ljus och svärta, berättat med stor skärpa.


Antal CD: 8 CD
Uppläsare: Henrik Norlen
Speltid: 9 timmar

Mer info: 
http://www.piratforlaget.se/bocker/kast-med-liten-kniv/