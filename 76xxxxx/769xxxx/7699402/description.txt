Pernilla Gesen / Början på värmen

Det har hunnit bli april och solen värmer både asfalten och ungdomarna på Sofia skola. Plötsligt anar flera av dem att ljuset kommer smygande.

Hanna läggs in på kliniken för att få hjälp med sina ätstörningar, men den stora vändningen kommer inte förrän hon själv bestämmer sig. Hon vill bli frisk. Hon ska bli frisk.

Oskar tycker att alla andra är sjuka i huvudet. Hans styvfarsa Per och hans alkade morsa, lärarna i skolan, och inte minst alla invandrare. Allt är ju deras fel.
När det till sist går riktigt illa blir han placerad i en stödfamilj. För första gången ser han hur livet faktiskt kan vara, utan bråk och utan skam.

Paulina däremot, har inte funnit sig tillrätta i sitt nya liv – med pappa boende i en ungdomlig tvåa och med ny tjej, med mamma ledsen och utarbetad.
Paulina hjälper till med småsyskonen, men pappa tänker hon aldrig förlåta. Han har svikit.

Tessan och Set är fortfarande ihop, efter rekordlånga fem månader! Men så får Tessan reda på det hemskaste: hon måste flytta.
Då är inte steget långt till att mitt i Valborgsfyllan kasta sig i armarna på någon annan...


Antal CD: 4 CD
Uppläsare: Ester Claesson
Speltid: 4 timmar, 34 minuter