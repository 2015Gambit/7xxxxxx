Scylla är tillbaka, och den här gången har hon med sig receptet på en fasansfull dryck. I receptet ingår de mycket sällsynta svarta diamanterna som bara finns på Djungelön, där Kikuanerna bor. Med hjälp från Don Kroko fångar hon alla de stackars kikuanerna och tvingar dem att jobba dag och natt.

Kikuanerna hålls nu som slavar åt Scylla runt om på Djungelön. De tvingar bryta de svarta diamanterna i gruvan, och sedan ta dem till fabriken där de tillverkar den hemska drycken som ska göra Scylla till den elakaste häxan någonsin. Gammelkiku skickar tukanen Fernando för att hämta Hugo så att han kan befria kikuanerna från Scylla och Don Kroko.

Men Hugo måste passa sig för alla farorna som lurar på Djungelön. Don Kroko har placerat ut soldater över hela ön för att se till att kikuanerna fortsätter slita. Samtidigt använder Scylla alla sina magiska krafter för att skydda framställningen av den svarta diamantdrycken. Hon vill absolut inte att någon ska störa henne nu när hon nästan är klar med sin magiska dryck och den yttersta ondskan väntar. 

Kan Hugo hjälpa kikuanerna och stoppa Scylla innan det är för sent? Det är upp till dig i det här nya, häftiga spelet som är fyllt av fantastisk grafik, action och äventyr!