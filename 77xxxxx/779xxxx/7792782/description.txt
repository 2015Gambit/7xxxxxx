Il piacere dei testi 2 - L'Umanesimo, il Rinascimento e l'età della Controriforma
Guido Baldi, Silvia Giusso, Mario Razetti, Giuseppe Zaccaria — Paravia
ITALIANO ANTOLOGIE E STORIA LETTERATURA

e-ISBN: 9788839517869
ISBN cartaceo: 9788839532237

L’organizzazione della materia resta sostanzialmente quella dell’edizione precedente,Testi e storia della letteratura, che è risultata funzionale alla didattica; ma, su questa base, la presente edizione offre numerose e sostanziali novità:
- i percorsi sugli autori maggiori si aprono con una Chiave di lettura, che mira a facilitare l’accesso allo scrittore sintetizzando il valore e i tratti essenziali della sua opera, oltre a sottolinearne l’attualità che la rende una lettura indispensabile ancora oggi;
- nei percorsi dei maggiori fino al secondo Ottocento, le schede Attualità dei classici intendono mettere in luce come questi scrittori abbiano esercitato un’influenza sul Novecento in vari ambiti espressivi, nel campo sia della letteratura sia del teatro, del cinema, delle arti figurative, e in certi casi dei fumetti e dei videogiochi;
- per rendere interessanti ai giovani la fisionomia dei maggiori, le loro tematiche, il loro pensiero, la loro poetica, sono stati elaborati Dialoghi immaginari tra questi autori, creando così uno strumento più vivace e coinvolgente, utile anche per una ricapitolazione dello studio;
- l’antologizzazione dei testi è stata arricchita e sono stati inseriti nuovi percorsi nel Novecento, sulla Grande Guerra, sulla prosa giornalistica e saggistica, sulla presenza del linguaggio dei nuovi mezzi di comunicazione nella letteratura di oggi, anche in rispondenza alle recenti Indicazioni ministeriali;
- al fine di arricchire il lessico dei giovani sono state introdotte schede di carattere linguistico, Pesare le parole, che, prendendo spunto da termini presenti nei testi antologizzati, illustrano le variazioni di senso di tali termini dal passato a oggi, le etimologie, le famiglie di parole derivate dalla stessa radice, le catene di sinonimi, il tutto corredato di esempi dell’uso comune;
- per ogni secolo o per ogni momento di svolta importante un capitolo è dedicato alla storia della lingua, in rispondenza anche in questo caso alle Indicazioni ministeriali, che richiedono di promuovere negli studenti la coscienza della storicità della lingua;
- per stimolare la partecipazione attiva dei ragazzi all’apprendimento e la progressiva acquisizione di strumenti critici, per alcuni testi sono proposte Analisi attive, in cui l’analisi del testo è affiancata da domande che inducono a sviluppare gli spunti presenti nel discorso analitico;
- i testi più ardui sono stati corredati di parafrasi completa, per facilitarne la lettura a chi non ha la sufficiente dimestichezza con la tradizione della nostra lingua letteraria che, come si sa, è lontana dalla lingua comune;
- molti esercizi sono stati rinnovati e arricchiti con la rubrica Laboratorio di lessico e lingua;
- nel corso della trattazione e al termine degli scenari e degli autori sono state aggiunte mappe concettuali;
- sono state ideate sezioni specifiche per l’allenamento e la verifica delle competenze;
- per lo sviluppo delle competenze argomentative, un passo critico di ogni autore è corredato di un’analisi che mette in luce le strutture logiche dell’argomentazione;
- per illustrare i rapporti fra la letteratura e le altre espressioni culturali, sono presenti una Storia del teatro per immagini, rinnovata per questa edizione, e nuove schede su Letteratura e arti figurative, oltre alla Storia del cinema per immagini e alle schede Letteratura e cinema
