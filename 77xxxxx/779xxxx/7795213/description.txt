Den förmögne excentrikern Finch (Michael Emerson från ”Lost”) söker upp Reese (Jim Caviezel från ”Greven av Monte Cristo,The Passion of The Christ” och ”Den tunna röda linjen”) och ger honom ett uppdrag som sätter hans skicklighet på prov. Reese, en deprimerad före detta CIA-agent som lever ett anonymt luffarliv, märker att Finch tycks veta allt om honom. Alla andra verkar tro att såväl Finch som Reese är döda, och ingen vet om planen de tillsammans sätter i verket – att rädda liv med hjälp av uppgifter stulna ur ett personregister Finch skapade åt myndigheterna efter World Trade Center-attacken.

Reese får snart användning för en slipad agents alla egenskaper, såväl mentala som fysiska. Men den svåraste delen av uppdraget är att lista ut om den person han förföljer är ett offer eller en farlig brottsling. Snart är deras verksamhet bevakad av den klipska polisen Carter, spelad av Taraji P. Henson som Oscarnominerades för ”Benjamin Buttons otroliga liv”.

Hjärnorna bakom Person of Interest är J. J. Abrams som skapade ”Lost ”och Jonathan Nolan som skrivit manus till bland annat The Dark Knight”.