El film, de 83 minuts de durada, se centra en la vida de dues persones que acaben d'arribar a València. Per una part, Núria, que s'ha
traslladat a la ciutat del Túria amb un pla perfectament traçat per donar un tomb definitiu a la seua vida. I per l'altra, Rafa, que ha tornat a la
ciutat on sempre ha viscut, marcat per uns esdeveniments, encara recents, que no sap com afrontar.
La tela protectora està escrita i dirigida per Evarist Mahiques, que debuta en la realització de llargmetratge, i està protagonitzada pels actors
no professionals Olga Torra i Paco Pastor. Mahiques és autor de tres curts Absències, Palau Reial i Cap enrere. Entre els actors secundaris
destaquen Joan Manuel Gurillo, actor de llarga trajectòria en el panorama televisiu i cinematogràfic valencià amb Bestezuelas i Crematorio,
com a referència; Pedro Juan Llinares, Belén Sempere, Ignasi Muñoz, Sergi Tarín i Belén Riquelme. La música original és obra del jove
compositor veneçolà Omar Leal Ramos.