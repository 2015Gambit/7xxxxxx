Minette Walters - Iskällaren
Talbok
Utgiven 1994
Inläsare Maria Samuelsson

Iskällaren är en raffinerad och mycket originell kriminalroman, som snabbt etablerade Minette Walters som ett av de stora namnen i den engelska deckarlitteraturen.
Phoebe Maybury och hennes två väninnor lever ett tillbakadraget liv på den stora herrgården Streech Grange.
Byborna betraktar dem med misstänksamhet, på gränsen till hat. Och när ett lik påträffas i Streech Granges gamla iskällare bekräftar det bara vad alla anat sedan David Maybury försvann: att det var hans hustru Phoebe som tog livet av honom. Men varför går det inte att identifiera kroppen? Är den döde någon annan än David Maybury? Och vart har i så fall Phoebes man tagit vägen? Polismännen Walsh och McLoughlin utreder fallet, där fördomar och ondsint byskvaller hela tiden hotar att skymma sanningen.