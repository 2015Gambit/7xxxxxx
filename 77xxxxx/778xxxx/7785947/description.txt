Arve Tellefsens Intermezzo er en stemningsfull utgivelse som er nedtonet,men likefullt lidenskapelig i sitt musikalske uttrykk. Nye arrangementer av Tellefsen og Kjetil Bjerkestrand bidrar til spennende og forfriskende variasjoner av verdenskjente melodier. 
Repertoaret består av populære fiolinstykker, hentet fra svært ulike komponister og sjangre. Her er stykker fra operaens verden, deriblant Pietro Mascagnis intermezzo fra Cavallleria Rusticana, plassert side om side med film-musikk, blant annet Charlie Chaplins Limelight og Ennio Morricones tema fra Once Upon a Time In the West. 
I tillegg har Tellefsen inkludert ulike religiøse folketoner samt Jan Garbareks vakre "Peace" som ble skrevet spesielt for Tellefsen. Resultatet er en enestående plate der Tellefsens eminente fiolinspill leder oss gjennom et variert musikalsk landskap.

INTERMEZZO

CHARLES GOUNOD, JOHANN SEBASTIAN BACH: AVE MARIA (Arr.: Bjerkestrand), CHARLIE CHAPLIN: TEMAER FRA "LIMELIGHT" (Arr.: Tellefsen, Bjerkestrand, Stav), ENNIO MORRICONE: TEMA FRA "ONCE UPON A TIME IN THE WEST" (Arr.: Tellefsen. Bjerkestrand) · TEMAER FRA "THE MISSION" (Arr.: Tellefsen, Bjerkestrand), HANS LEO HASSLER, JOHANN SEBASTIAN BACH, PAUL SIMON: KORAL (Arr.: Tellefsen, Bjerkestrand), JACOB GADE: TANGO JALOUSIE (Arr.: Tellefsen, Bjerkestrand, Glorvigen), JAN GARBAREK: PEACE (Arr.: Bjerkestrand), JOHANN SEBASTIAN BACH: AIR (Arr.: Tellefsen), JOSEPH HECTOR FIOCCO: ALLEGRO (Arr.: Tellefsen, Bjerkestrand), PIETRO MASCAGNI: INTERMEZZO FRA "CAVALLERIA RUSTICANA" (Arr.: Tellefsen, Bjerkestrand), REMO GIAZOTTO, TOMASO ALBINONI: ADAGIO,TRAD. : TO RELIGIØSE FOLKETONER ( Arr.: Bjerkestrand)
