Det fantastiska Tältprojektet - Vem tillhör världen? (1977)

Inledning:

"När detta skrivs i November månad drar det ihop sig till tältarbetarnas utvärdering av den svenska arbetarklassens historia i Tältprojektets version. Vi behöver väl knappast understryka hur viktigt det är att sammanfatta erfarenheterna av denna den kulturella vänsterns största satsning hittills - och detta vid en tidpunkt när det blåser kallare vindar omkring den progressiva kulturen än på många år."

- - -

Tältprojektet, även kallat Vi äro tusenden, var en stor musikalisk och vänsterpolitisk teaterföreställning som turnerade i Sverige och Danmark i mitten av 1977 och framförde en dramatisering av den svenska arbetarrörelsens historia. Tältprojektet pågick under fyra och en halv månad. Turnén besökte 31 platser och spelade 82 föreställningar.
 
Flera av tidens mest framträdande artister och grupper med koppling till den politiska musikrörelsen i Sverige medverkade, till exempel Nationalteatern, Nynningen, Oktober, Tidningsteatern och Narren. Personer som medverkade var bland andra Sven Wollter, Totta Näslund, Eva Remaeus, Henric Holmberg, Christer Boustedt, Sonja Lund, Johannes Brost och Björn Granath.
 
Ulf Dageby och Nationalteatern skrev många av sångerna som framfördes, framför allt de två huvudnumren Vi äro tusenden och Aldrig mera krig (båda framförda av Totta Näslund, text av Peter Wahlqvist och musik av Ulf Dageby).[1]
 
Föreställningen sågs av över 100 000 människor.