Scenariusz i realizacja: Artur Homan
Zdjęcia: Saturnina i Artur Homan
Czyta: Krystyna Czubówna
Produkcja: Fundacja EkoRozwoju
Czas trwania filmu: 36 minut


Dolina Baryczy zachęca do obserwacji i wsłuchania się w jej rytm. Przyrodnicze skarby Doliny rozwinęły się dzięki różnorodności oraz przenikaniu się światów człowieka i natury. Z każdym dniem, porą roku Dolina Baryczy pulsuje śpiewem ptaków, drogocenną mozaiką stawów, lasów, pastwisk. Wsłuchajmy się w ten rytm.

Film powstaje dzięki przyrodzie. Przez ponad dwa lata we wszystkich porach roku oraz dnia i nocy, w czasie rozkwitu i dorastania, w codziennym misterium życia i śmierci, na lądzie, wodzie, bagnie i w powietrzu towarzyszy jej Artur Homan.

Większość zdjęć realizowana jest o świcie i we wczesnych godzinach rannych, ze względu na delikatne, miękkie światło nadające obrazowi filmowemu piękny nastrój. Przyroda Doliny Baryczy przedstawiona jest w filmie od zimy, wczesnej wiosny poprzez lato do późnej jesieni. Wraz ze zmieniającymi się porami roku, zmienia się również życie roślin i zwierząt. Losy naszych bohaterów śledzimy począwszy od wiosennego przebudzenia przyrody aż do jesiennych migracji ptaków. Zdjęcia do filmu wykonane są z lądu (ukrycia), wody (łódź) i powietrza (balon ).
