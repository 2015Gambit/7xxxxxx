David Foenkinos / Nathalie - En delikat historia

En innerlig och humoristisk saga om nyfunnen kärlek som lyser upp sorgens mörka efterdyningar och om krossade hjärtan som finner lyckan på de märkligaste ställen.

Nathalie och François lever lyckliga tillsammans, när François plötsligt dör efter bara några års äktenskap. Nathalie är övertygad om att hon aldrig kommer att se åt en annan man igen och gräver ner sig i sitt jobb på ett svenskt företag.
Men en dag kysser hon på ren impuls sin kollega Markus, en nördig och försynt svensk, och en annorlunda romans börjar sakta men säkert spira.

Kapitlen i boken varvas av korta faktainslag, definitioner och anekdoter. Stilen är enkel, välskriven och lagom nostalgisk.
Boken var med i sista urvalet till Goncourtpriset 2009 och har belönats med ett flertal litteraturpriser.

David Foenkinos, född 1974, är en av Frankrikes tio bäst säljande författare. Denna hans åttonde, prisbelönta roman blev en stor succé och har sålt 1,1 miljon exemplar och översatts till tjugoåtta språk.
Romanen har även filmatiserats. Filmen hade premiär i Sverige juli 2012 med titeln Nathalie.


Antal CD: 5 CD
Uppläsare: Anna Maria Käll
Speltid: Ca 5 timmar, 20 minuter
Intervju: Ca 20 minuter

Mer info: 
http://www.anicenoise.se/