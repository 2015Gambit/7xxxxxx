P. D. James / När döden kom till Pemberley

Två världar möts och blir till stor underhållning.

Året är 1803. Darcy och Elizabeth har varit gifta i sex år och har två vackra och friska söner på godset Pemberley. Elizabeths syster Jane och hennes man Bingley bor bara ett par mil bort, livet på den engelska landsbygden är tryggt och underbart och snart stundar den årliga höstbalen.
Lyckan ler mot invånarna på Pemberley och allt är till synes perfekt.

Men kvällen före balen krackelerar den lantliga idyllen. Intrigerna hopar sig, stämningen i sällskapet är tryckt och utanför fönstret rasar en häftig storm.
När paret Darcy och deras gäster börjar runda av för kvällen skumpar en droska ut ur skogen och upp mot den imponerande herrgården. Ut ur droskan kastar sig den objudna gästen Lydia Wickham och skriker att hennes man har blivit mördad. Sökandet efter en kropp tar vid.
Det blir upptakten till en historia med rötter i det förflutna. Gamla synder grävs upp, missförstånden eskalerar och ingenting är vad det ser ut att vara.

När döden kom till Pemberley är P.D. James briljanta fortsättning på Jane Austens hyllade klassiker Stolthet och fördom. Med säker och varsam hand tar vår tids största deckardrottning vid där Austen slutade, och lägger till det som är hennes adelsmärke och signum: en välkonstruerad mordgåta.
Två världar möts och blir till stor underhållning.


Antal CD: 10 CD
Uppläsare: Katarina Ewerlöf
Speltid: 11 tim, 20 min
Spår var femte minut

Mer info: 
http://www.bonnieraudio.se/titlar/sasongens/Bok/?Isbn=9789173486538