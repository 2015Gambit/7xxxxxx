Tandem PHP i MySQL to niewątpliwie najpopularniejsze i najpowszechniej rozpoznawane narzędzia do tworzenia dynamicznych witryn WWW i aplikacji internetowych. Ich popularność jest wynikiem nie tylko ogromnych możliwości, ale także bezpłatnego dostępu do obu narzędzi. Za pomocą PHP i MySQL tworzone są proste skrypty, mechanizmy zarządzania treścią serwisów WWW, sklepy internetowe i tysiące innych aplikacji. Społeczność programistów korzystających z PHP i MySQL stale się powiększa, a producenci tych narzędzi nieustannie pracują nad ich udoskonalaniem.

"PHP i MySQL. Tworzenie stron WWW. Vademecum profesjonalisty. Wydanie trzecie" to kolejne wydanie bestsellerowego podręcznika opisującego wszystkie aspekty projektowania stron i aplikacji internetowych z wykorzystaniem PHP i MySQL. W trzecim wydaniu książki znaleźć można szczegółowe omówienie możliwości najnowszych wersji obu narzędzi -- programowania obiektowego, obsługi wyjątków, biblioteki SimpleXML oraz procedur składowanych. Książka zawiera przykłady demonstrujące wykorzystanie PHP i MySQL do realizacji różnych zadań związanych z funkcjonowaniem dynamicznych witryn WWW. Może to być uwierzytelnianie użytkowników, tworzenie koszyka na zakupy, dynamiczne generowanie obrazków oraz dokumentów w formacie PDF, wysyłanie poczty elektronicznej i zarządzanie nią oraz łączenie się z usługami WWW za pomocą XML-a.

    Podstawy języka PHP w wersji 5.0
    Programowanie obiektowe w PHP
    Praca z MySQL
    Projektowanie bazy danych
    Operacje na danych zgromadzonych w tabelach
    Administrowanie bazą danych
    Projektowanie komercyjnych witryn WWW
    Bezpieczeństwo witryn WWW
    Metody uwierzytelniania użytkowników
    Interakcja aplikacji z serwerem
    Mechanizmy kontroli sesji
    Dynamiczne generowanie grafiki i plików PDF
    Personalizacja witryny
    Korzystanie z usług sieciowych za pomocą protokołu SOAP 