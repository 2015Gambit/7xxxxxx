Lauren Weisberger / Alla var där

Bette är singel och söker en ny mening med sitt liv, men efter att drömjobbet blivit hennes och diverse kärlekstrubbel inser hon att det ljuva livet lämnar en bitter eftersmak.

Bette är 27 år, smart, söt, rolig – och uttråkad. När hon bryter det långvariga förhållandet med sin pojkvän bestämmer hon sig för att det är dags för förändring.
Ett oväntat möte slungar henne in i en ny karriärbana som festfixare. När hon hamnar i de coola Manhattan-kretsarna kan hon knappast fatta vilket flyt hon har haft.
Plötsligt är världens hetaste stad hennes egen lekplats och vilka leksaker sedan!

Men snabbare än det går att säga Manolo Blahnik faller allting sönder bit för bit. Bette inser att hon är ett villebråd för en ökänd playboy – och plötsligt huvudperson i alla skvallerspalter.
Det gör hennes chef entusiastisk men hennes nära och kära är inte lika roade.
Flickan de kände med smak för smäktande kärleksromaner, usel 80-talsmusik och skräpmat är på väg att bli en i raden av dessa Park Avenue-prinsessor.

Just när Bette känner sig som mest klämd av sitt dubbelliv kommer räddningen från oväntat håll. Men – kan hon skiljas från glamouren som stavas Gucci och Prada och partyn – och landa i den verkliga världen, i armarna på drömprinsen?


Antal CD: 13 CD
Uppläsare: Marie Robertson
Speltid: Ca 16 timmar		