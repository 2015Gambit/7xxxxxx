Alice (ve filmové sérii hraná Millou Jovovich) se probouzí ve sprše z omámení uspávacím plynem který byl do budovy vpuštěn. Vstává, obléká si červené šaty, vzápětí je zděšena tím, že ve své komodě nalézá slušný arzenál zbraní.

Příběh je zasazen do města Raccoon City, které je ovládáno biochemickým gigantem Umbrella Corporation. Celý příběh se odehrává v obrovských podzemních komplexech této společnosti. Komando vyslané k objasnění situace v Úlu má jediný úkol - odpojit počítačový systém Red Queen, který řídí celý Úl.

Nikdo ovšem netuší, že „červená královna“ po lokalizování T-viru uzavřela všechny prostory a zaměstnance usmrtila. To obhajuje tím, že nebylo možné dopustit, aby se někdo nakažený T-virem dostal ven. Ze zaměstnanců se díky T-viru stanou krvelačné zombie, které mají jen základní potřeby. Nejdůležitější je pro ně potřeba jíst. Celé komando se tak ocitá v obrovském nebezpečí a po objevení první zombie nastává hluboko pod ulicemi Racoon City peklo.