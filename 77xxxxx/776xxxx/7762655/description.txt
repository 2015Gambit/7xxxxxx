Lasse Berghagen / Flakmopedisten

Lasse Berghagen har inte bara Stockholm i sitt hjärta, utan i högsta grad även Dalarna. Här växte han upp under sommarloven, hit har han återvänt och nu tagit över släktgården i Svärdsjö.
Ända sedan barndomen har hans dröm varit att äga en flakmoped. Och nu står den där!
Gården är full av minnen från det evigt soliga sommarlovet med abborrmete, kräftfiske, auktioner och mormors kloka och kärleksfulla omtankar.

Om dessa minnen berättar Lasse Berghagen, liksom om flakmopedisten Hubbe Åkesson. Det är Hubbe som gör sällskap med Lasse nere i bastun vid sjön, och den historia han berättar är precis vad man kan vänta sig av en äkta flakmopedist.

Berghagen i ett nötskal! Ömsinta ungdomsminnen blandat med burleska skrönor. Precis så här är den Lasse jag känner. Skratta, snyfta och njut!
Björn Skifs

Lasse Berghagen fick sitt första skivkontrakt 1964 och listan över hans låtskatt sedan dess är lång. Oförglömliga är hans revyfigurer och förstås de många somrarna som programledare för Allsång på Skansen.


Antal CD: 5 CD
Uppläsare: Lasse Berghagen
Speltid: 6 timmar

Mer info: 
http://www.piratforlaget.se/bocker/flakmopedisten/