Hon lever för en och endast en sak: hämnd. Amaya Bajaratt är bara tio år när hon tvingas bevittna hur soldater halshugger hennes föräldrar. I skräck och vrede svär hon sin ed: död åt makthavarna! Många år senare är hon fortfarande besatt av sitt löfte. När så mannen hon älskar dödas i en terroristattack, återstår en och endast en sak att leva för - hämnd. Hennes namn inger fruktan i de innersta cirklarna av världens säkerhetstjänster; Amaya Bajaratt - den kvinnliga terroristen, lika samvetslös som kallblodig, lika vacker som beräknande. Bakom henne finns ett hemligt nätverk, Skorpionerna. Makthunger förenar dem i en konspiration som ska krossa ledarna för USA, Israel, England och Frankrike. Nyckeln till planen finns någonstans i den karibiska övärlden. Ingen känner dess bedrägliga vatten bättre än Tyrell Hawthorne, en ärrad f. d. amerikansk agent. Ingen bemästrar turerna i det livsfarliga spel som följer skickligare än han. Ingen annan än han kan stoppa Amaya Bajaratt.

Talbok
Inläsare Helena Gripe
På disk 455 Mb