Jan Mårtenson / Mord i blått

Dödliga intriger i modevärlden!

På det stora modehuset på Sturegatan är stämningen kaotisk. Husets grundare har avlidit och lämnat över ledningen till sin unga änka. Hans båda döttrar avskyr sin styvmor och dessutom har deras storslagna expansionsplaner gått upp i rök.
Samtidigt som maktspelet trissas upp ska företagets överdådiga 50-årsjubileum firas, i Marrakech, den mytomspunna staden i Marocko mellan snötäckta Atlasberg och Saharas sandvidder.
Där flockades 1900-talets internationella jetset och där levdes ett hedonistiskt liv, långt borta från borgerliga spärrar och konventioner.
Och där skapade modeikonen Yves Saint Laurent sitt residens i den magnifika trädgården Jardin Majorelle, där hus och dekorationer skimrar i lysande kraftfullt majorellblått.

Johan Kristian Homan, den stillsamma antikhandlaren från Gamla stan, hamnar mitt i firandet. Hans flickvän Francine är bjuden till jubileet, och Johan Kristian följer med.
Men plötsligt, under ett besök i Yves Saint Laurents trädgård, slår döden till, ett livsljus blåses brutalt ut. Rånmord, tror marockansk polis.
Mord, tror Homan, men han har ju inga bevis, bara sin intuition.

Tillbaka i Stockholm involveras Homan alltmer i intrigerna bakom modehusets fasader. Dramatiken växer och snart finner han sig mitt i en händelseutveckling med dödlig utgång.

Mord i blått är en färgstark, initierad berättelse från modevärlden. En spännande kriminalhistoria med skarpsynta observationer av samhällsutvecklingen och ett rikt mått av kultur, antikviteter, kulinariska läckerheter och goda viner. Samt naturligtvis på ett hörn: Cléo de Merode, Homans blåmaskade siames.


Antal CD: 12 CD
Uppläsare: Tomas Bolme
Speltid: Ca 13 timmar
Spår var femte minut

Mer info: 
http://www.bonnieraudio.se/titlar/sasongens/Bok/?Isbn=9789174331479
