Maskinen är en svensk musikgrupp bestående av Herbert 'Afasi' Munkhammar, från Afasi & Filthy, och Frej Larsson, från Slagsmålsklubben. De räknas genremässigt till electro/hip-hop med inslag av baile funk. (wikipedia)

Maskinen satte med sin debutplatta Boys II Men (2009) inte bara ny standard för tempot på de svenska dansgolven, de satte också ribban för en helt ny elektroscen i Sverige. Med tung bas, flitigt genremixande och slagkraftig lyrik, visade Maskinen att på dansgolvet vinner energi över ängslan.  Efter debuten följde en lång turneperiod. Publikens efterfrågan tycktes aldrig sina. Sommaren 2011 gjorde Maskinen några av sina absolut största spelningar i karriären hittills. Bland annat på Peace & Love-festivalen, då entreerna till Eldorado-scenen fick stängas ned redan innan bandet hade börjat spela, för att de med enkelhet redan fyllt publikområdet (35 000 pers) till max. (ginza.se)

Krossa Alla Fönster, den första singeln från Maskinens andra album,deras första nyinspelade material på två år, släpptes i oktober 2011. Singeln blev snabbt mycket populär och drog till sig mycket uppmärksamhet. Kanske främst tack vare den kontroversiella videon, som uppenbart anspelade på tidigare års täta skandalskriverier om kung Carl XVI Gustaf.
I januari 2012 släpptes den andra singeln, Liv och död. Den 27:e mars 2012 släpptes Maskinens andra album Framgång & Efterfrågan. (wikipedia)

- - -

Maskinen - Framgång & efterfrågan 2012
(Universal)

 1. Megalomani
 2. Superbas (feat. Style Of Eye)
 3. Liv & död
 4. Slut för alltid
 5. Du suger
 6. Varför ska vi gå ut?
 7. Bestman
 8. Mamma sa
 9. Krossa alla fönster
10. Stora trygga vargen
11. Ingenting kan stoppa mig
12. Signalspaning
13. Välkommen till mitt liv
