Den femte säsongen av Hem till byn, en serie som skildrar några familjers liv i den svenska glesbygden. Denna säsong utspelar sig 1994-95. Anderssons ekonomiska problem har medfört att de fått göra sig av med djurbesättningen på gården. Lena Strid har tagit hand om sin syster Mia, som varit på behandlingshem för narkomaner, vilket Willy inte ser med blida ögon. Harald Eriksson har gått i pension från sågen. Willy har blivit anmäld för misshandel, efter att han tagit fast en inbrottstjuv i verkstaden.Karin och Per Löfgren vill köpa ut Mathias och Elisabeth (Dahl) efter Ragnar Dahls död.