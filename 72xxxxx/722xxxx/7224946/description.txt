Svensk dokumentärserie från 2011. Avsnitt 1 av 3. Under en månad fram till jul följer vi människor som på olika sätt lever sina liv i Nordens största köpcentrum, Nordstan i Göteborg. Nordstan var kronan på verket för 1960-talets samhällsingenjörer, ett palats för Sveriges nya välfärdsbefolkning. Under tre program får vi följa ett stort antal människor som arbetar, handlar eller bara vistas i Nordstan, och möta deras vardagsproblem och drömmar. Vi tar genom Nordstan pulsen på Sverige i dag, och ser om det blev som dåtidens samhällsingenjörer tänkt sig.