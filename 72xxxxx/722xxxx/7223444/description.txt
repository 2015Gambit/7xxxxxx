En morgon när Pietro vaknar är allt välbekant borta. Han vet var han är men förstår inte varför. Varför ville inte längre hans mamma ha honom hemma, varför har hon skickat honom till ett katolskt internat? Och vad har egentligen hänt Irina, hans bästa vän därhemma? Tiden på internatet blir kortare än planerat och väl hemma igen tvingas han inse att det barndomens Eden han minns för alltid har försvunnit. Irina är död och ingen vill tala med honom om henne. När han så hittar Irinas dagbok uppdagas hemligheter som till slut tvingar honom att definitivt välja sin egen väg. 

Moderns svek är en stark och fängslande berättelse om en pojke som på ett obarmhärtigt vis tvingas bli vuxen när han konfronteras med en vuxenvärld baserad på livslögner och svek.


Uppläsare: Helena Brodin
Speltid:   c:a 11,5 tim