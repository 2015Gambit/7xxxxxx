Johan Johansson är en levande legend inom såväl svensk rock- som vismusik. Han är den som skrev låtarna åt band som KSMB och Strindbergs, för att senare bli soloartist. Trots att det gått sexton år sedan det senaste albumet 'Johan Johansson.och hans lilla svarta värld' känns han ändå ständigt aktuell, främst som producent åt bland andra Lars Winnerbäck, Stefan Sundström, Sanna Carlstedt, Carl-Johan Vallgren och Kjell Höglund. 

I juni 2011 släpptes tributealbumet 'Världens bästa Johansson', där artister som Kajsa Grytt, Lars Winnerbäck, Nomads och Staffan Hellstrand tolkar hans sånger. Ett album som, kombinerat med omgivningens tjat, gav Johan Johansson blodad tand att släppa egna nyskrivna låtar igen. Resultatet, 'Svea Rike Rivjärn', är ett satiriskt statement på alla sätt. Ett album fyllt av klockrena pop-pärlor parat med Johan Johanssons sedvanligt mästerliga lyrik - präglad av svart humor och knivskarpa samtidsanalyser. Inspelat i Traxton Recording av Christian Edgren och Simon Nordberg, med musiker från bl.a. Weeping Willows, The Facer och Louise Hoffsten borgar det för ett album av högsta klass. Albumet är även premiär för den nystartade artistkooperativa labeln Branschen, som i samarbete med Commendante Recording Group kommer att ge ut flera av våra absolut bästa svenskspråkiga artister. (ginza.se)

- - -

Johan Johansson - Svea Rike Rivjärn 2011
(Commendante)

 1. En tavla av Picasso    
 2. Skurkar i manschett   
 3. Dömd    [0:04:34.69]
 4. Plocka fram Jesus   
 5. Geist nog att orka ge upp   
 6. Det finns ett spöke   
 7. Somna  
 8. Vän av ordning   
 9. Som en psalm
