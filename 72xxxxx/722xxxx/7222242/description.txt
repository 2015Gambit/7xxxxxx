Dexter is een Amerikaanse televisieserie uit 2006, uitgezonden op Showtime en gebaseerd op de boeken van Jeff Lindsay.
Dexter volgt het leven van de forensisch onderzoeker Dexter Morgan (gespeeld door Michael C. Hall), werkzaam bij de politie in Miami op de afdeling moordzaken. Dexter is daarnaast een seriemoordenaar en hij heeft van zijn adoptievader Harry geleerd om enkel degenen te vermoorden die het "verdienen": andere moordenaars die hun straf ontlopen zijn. Dexter is voortdurend op zoek naar de balans tussen zijn drang en het leiden van een normaal leven, zijn stiefvader leerde hem namelijk als eerste regel om "nooit gepakt te worden".
Van de serie zijn zes seizoenen (elk van 12 afleveringen) uitgezonden. Op 19 november 2011 maakte Showtime bekend dat Dexter een zevende en achtste seizoen zal krijgen[1]. In Nederland en BelgiÃ« is de serie te ontvangen via de zender 13th Street. Sinds september 2008 werd de serie in Vlaanderen uitgezonden op VT4 en vanaf 7 maart 2011 op Acht. Vanaf 8 november 2009 wordt de serie dagelijks op Nederland 3 door de VPRO uitgezonden. Dexter is de eerste buitenlandse serie die ook via Uitzending Gemist te zien is.
Op dit moment zijn de eerste vijf seizoenen ook op dvd verschenen. Het vijfde seizoen is op 24 augustus 2011 op dvd verschenen.