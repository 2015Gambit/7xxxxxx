Trött och sliten efter en jobbig skilsmässa åker San Fransisco-författarinnan Frances Mayes (Diane Lane) på semester till Toscana för att vila upp sig. Under en rundtur i de vackra omgivningarna faller hon för stundens ingivelse och köper ett skamfilat 1700-tals hus. Frances bestämmer sig för att börja ett nytt liv och sätter igång att rusta upp huset. Det annorlunda livet på den italienska landsbygden och de vänliga människorna gör att kraften sakta återvänder till Frances. Under den toscanska solen får hon återigen uppleva vänskap, skratt - och passionerad kärlek...

"Under Toscanas sol" är baserad på Frances Mayes succéroman med samma namn. Det är en film som bejakar livet och tanken på att bra saker kan hända - bara man låter dem göra det. Oscar(R)-nominerade Diane Lane (Unfaithful, Outsiders, The Perfect Storm m.fl) gör rollen som författarinnan Frances Mayes.