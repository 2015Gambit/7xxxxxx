Theodore DeReese "Teddy" Pendergrass, Sr., född 26 mars 1950[1] i Philadelphia, Pennsylvania, död 13 januari 2010[2] i Philadelphia, Pennsylvania, var en amerikansk R&B/soul-sångare och låtskrivare. Han var även känd under namnen Teddy P, TP, eller Teddy Bear. Pendergrass blev känd som sångare i Harold Melvin & the Blue Notes under 1970-talet innan han gjorde solokarriär i slutet av det årtiondet.

Pendergrass förlamades från midjan och nedåt i en bilolycka 1982.[3][4] Pendergrass avled den 13 januari 2010, efter en tids sjukdom.

