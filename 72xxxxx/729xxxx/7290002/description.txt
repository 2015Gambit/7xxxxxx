Conn Iggulden / Kejsaren / Roms portar

På ett gods utanför Rom växer två pojkar upp. Gajus är son till en nobel men inte speciellt framstående romare.
Han och hans fosterbror Marcus är båda begåvade och de kostas på en avancerad fostran, bland annat i stridskonst under en legendarisk gladiator. Tillsammans förbereder de sig för ett liv som krigare och ledare och för alltid väver barndomen deras liv samman.
Knappt vuxna hotas deras hem av ett slavuppror och de måste slåss för sina liv.

Efter att ha förlorat sin familj flyr de till Rom. De hamnar mitt i en explosiv maktkamp som hotar republikens grundvalar. Gladiatorspel och intriger i senaten, krig i främmande länder och interna politiska konflikter är alla ingredienser i romanen Roms portar som berättar den otroliga historien om mannen som skulle bli den störste romaren av alla: Julius Caesar.

Första delen i Kejsaren-serien.


Antal CD: 12 CD
Uppläsare: Torsten Wahlund
Speltid: Ca 13 timmar

Mer info: 
http://www.bonnieraudio.se/titlar/sasongens/Bok/?Isbn=9789179534325