A. J. Kazinski / Den sista goda människan

Niels Bentzon arbetar vid Köpenhamnspolisen som gisslanförhandlare. Han är den som får rycka ut i desperata gisslansituationer när man fruktar dödlig utgång och han är van vid att möta både förtvivlade och rent ondskefulla människor.
Men så ställs han inför något som kanske inte ens han kan rå på. Interpol larmar om en serie ovanliga mord som har inträffat på olika ställen i världen. Någon eller några tar livet av "goda människor". Det handlar om barnläkare, nödhjälpsarbetare och människorättskämpar.
De döda är alla brännmärkta med ett nummer på ryggen.

Niels uppdrag blir att hitta och varna goda människor i Danmark. Men vem förtjänar egentligen ett sådant epitet?
Niels får snart erfara att de till synes goda också har mörka sidor och börjar tvivla på människans inneboende godhet. Så möter han astrofysikern Hanna Lund och allting ställs på ända.
Hannah menar att hon kan se ett system i de siffror som offren har blivit märkta med - ett system av närmast gudomlig karaktär. Det finns nämligen ständigt trettiosex verkligt goda människor i världen, människor som vi behöver för vår överlevnad - och nu har trettiofem av dem dödats.
Niels inser att de har att göra med en mördare vars besatthet inte känner några gränser och fruktar att de inte kommer att kunna hindra denne från att döda världens sista goda människa.


Antal CD: 14 CD
Uppläsare: Johan Rabaeus

Mer info: 
http://www.bonnieraudio.se/titlar/sasongens/Bok/?Isbn=9789174331202
