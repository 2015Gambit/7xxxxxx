Arne Dahl / Hela havet stormar

Fängelseöar och kannibaler i den efterlängtade uppföljaren till Viskleken.

Under några dagar inträffar tre uppseendeväckande dödsfall på olika platser i Europa. Trots att händelserna inte verkar hänga ihop anar Paul Hjelm och hans kolleger i Opcop ett samband.
En plastikkirurg som lett ett hemligt EU-projekt hittas död i sitt hem i Belgien - självmord eller mord, det är frågan.
En albansk vapenhandlare skjuts under våldsamma former ihjäl på en sportbar i Stockholm, och sedan hittas det knivskurna liket efter en tjeckisk EU-parlamentariker på en fängelseö utanför Toscana. Och det tycks föreligga en påtaglig risk för fler.
Opcop-gruppen, fortfarande stukad efter mordet på två av sina medlemmar, upptar nu jakten på en eller flera mördare.
Men inget är så enkelt som det verkar och trådarna pekar åt flera olika håll. På något sätt verkar det ha att göra med en ökänd fängelseö där fångar har dumpats utan mat, med fasaväckande experiment i forskningens namn, och med andra skamfläckar i mänsklighetens moderna historia.

Hela havet stormar är andra, fristående delen i en planerad kvartett.


Antal CD: 15 CD
Uppläsare: Johan Rabaeus
Speltid: Ca 17 timmar
Spår var femte minut

Mer info: 
http://www.bonnieraudio.se/titlar/sasongens/Bok/?Isbn=9789174331554