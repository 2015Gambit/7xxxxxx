Pernilla Gesen / Fem kyssar och en fest

Nicolas är kär! Han är bubblig i hela kroppen och kan inte tänka på något annat än Rozanna. Hemlighetsfulla Rozanna, som inte är som alla andra. Nicolas längtar faktiskt till skolan för att få träffa henne.
Ända tills han upptäcker att en lärare tycker att allt han säger och gör är fel, hur han än bär sig åt. Och så finns ju den där sorgen. Den som är för svår att tänka på.
Tessan förstår inte varför Rozanna är så sur - hon är ju ändå bara med Paulina nu för tiden. Men mest av allt vill Tessan att hennes föräldrar ska lyssna på henne. Och efter en vild fest händer något som ingen kunnat ana.

Det är den första terminen i sjuan och snart har förälskelser, glädje, ilska och många andra nya känslor uppstått hos klasskompisarna i klass 7 B!

Tredje fristående boken i serien om klass 7B.