Tänk att få provsmaka gräsmattan av mildaste mintchoklad, segla fram på Chokladfloden i en rosa polkagrisbåt eller njuta av evighetskaramellerna i uppfinnarrummet... Alla drömmer om att få se vad som döljer sig innanför väggarna i Willy Wonkas fantastiska chokladfabrik. Men vem ska hitta chokladkakan med guldbiljetten som öppnar dörrarna? Den som helst av allt vill vinna priset är unge Kalle (Freddie Highmore).

Kruxet är att hans familj är så fattig att de inte ens kan köpa några chokladkakor. Denna fantasifulla filmsaga är regisserad av Tim Burton och baserad på Roald Dahls klassiska barnbok. I rollen som den excentriske chokladfabrikanten Willy Wonka ser vi Johnny Depp.
 
http://www.imdb.com/title/tt0367594/
 
http://www.shareitall.se/