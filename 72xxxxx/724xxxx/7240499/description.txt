Pontus Ljunghill - En osynlig

Stockholm 1928. Åttaåriga Ingrid Bengtsson hittas mördad ute på
det nedlagda Djurgårdsvarvet. Mordet väcker stor uppståndelse
och pressen rapporterar dagligen om utredningen. Den unge och
lovande kommissarie John Stierna får fallet på sitt bord - det blir en
jakt på en mördare som nästan inte lämnat några spår efter sig
och där Stierna själv får betala ett högt personligt pris.

Visby 1953. I en hotellbar på Gotland sitter Stierna och summerar
sin karriär efter att just ha gått i pension. Mordet på den lilla flickan
är för alltid inbränt i hans medvetande och när en journalist söker upp
honom för att göra en artikel om fallet och vad som egentligen hände 
den där hösten 1928, rullas allt upp igen.


Speltid: Ca: 13 tim
Uppläsare: Reine Brynolfsson
År: 2012