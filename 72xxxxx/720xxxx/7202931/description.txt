Pittacus Lore - 3 Boeken



Ik ben nummer vier

Beschrijving

We kwamen hier met ons negenen. We zien eruit als jullie. We praten als jullie. We leven net als jullie. Maar we zijn anders. We kunnen dingen doen waar jullie alleen maar van kunnen dromen. We hebben krachten die jullie wildste dromen te boven gaan. We zijn sterker en sneller dan alles en iedereen. We zijn de superhelden uit jullie films en stripverhalen. Maar we bestaan echt.

Ons plan was om te groeien, om te trainen en sterker te worden. Om gezamenlijk te vechten. Maar zij wisten ons te vinden. Nu zijn we op de vlucht. We proberen onopgemerkt door het leven te gaan, op plekken waar je ons nooit zou zoeken. We gaan op in de massa. We zijn jullie buren, vrienden, klasgenoten, zonder dat jullie het weten. 

Maar zij weten het wel…

Ze kregen Nummer Een in Maleisië te pakken.
Nummer Twee in Engeland.
En Nummer Drie in Kenia.
Ze werden alle drie gedood.
Ik ben Nummer Vier.
Ik ben de volgende.


De Kracht Van Zes

Beschrijving

Ze komen steeds dichterbij. Ze willen ons doden. We moeten vechten. Wij zijn de laatste verdediging. 

Ik heb hem op het nieuws gezien en heb de berichtgeving over wat er in Ohio gebeurde gevolgd – John Smith, op de vlucht. Voor de buitenwereld is hij een mysterie. Maar voor mij… is hij een van ons. We kwamen met ons negenen, en soms vraag ik me af of de tijd ons heeft veranderd en of we nog wel geloven in onze missie. 

Slechts zes van ons zijn nog in leven. We duiken onder, gaan op in de massa en vermijden onderling contact. Maar onze krachten ontwikkelen zich en binnenkort zullen we sterk genoeg zijn om te vechten. Is John Nummer Vier, en is zijn verschijning het teken waarop ik heb gewacht? En hoe zit het met Nummers Vijf en Zes? Is een van hen het meisje met de ravenzwarte haren uit mijn dromen – het meisje dat krachten heeft die elke voorstelling te boven gaan? Degene die genoeg macht heeft om onze groep van zes te herenigen?

Zes het Begin

Wanneer John Smith Nummer Zes ontmoet in I'm Number Four, is ze sterk, stoer en klaar voor de strijd. Maar wie is ze - waar heeft ze gewoond en hoe ontwikkelen haar erfgaven zich? En hoe komt het dat ze zoveel weet over de Mogadoren? In Zes: Het begin ontdek je het verhaal achter Nummer Zes. Voordat Nummer Een en Nummer Twee gedood werden en vóór Paradise, Ohio reisde ze door Texas met haar eigen Cêpaan Katarina. Wat daar gebeurde, zou haar leven voorgoed veranderen. 

Angelica