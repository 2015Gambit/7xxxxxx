Miss Li, egentligen Linda Therese Carlsson[1], född 21 juli 1982 i Borlänge, är en svensk popsångerska och pianist. Miss Li spelar en typ av pianopop som bygger på en blandning av flera olika musikstilar så som blues-, jazz-, kabaré-, och folkmusik. Hon är ursprungligen från Borlänge, men är numera bosatt i Stockholm.

Linda Carlsson började under 2006 på sitt elpiano komponera och skriva egna låtar som hon senare lade ut på MySpace.[2] Hennes My Space-sida fick en snabbt ökande tillströmning av besökare. Redan under hösten 2006 fick Linda Carlsson ett skivkontrakt och släppte, under namnet Miss Li, sin debutplatta Late Night Heartbroken Blues i november samma år.[3]
 
Förutom att Miss Li har hunnit med att släppa tre album inom loppet av ett år har hon även medverkat på Lars Winnerbäcks album Daugava och Maia Hirasawas debutalbum Though, I'm Just Me.[2] Hennes låt "Ba ba ba" blev nummer 21 på Trackslistans årslista för 2008.[4]

Detta är hennes fjärde album, utgiven 2009