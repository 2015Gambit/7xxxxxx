Joop Gottmers (44) was Europees kampioen boksen en verdiende miljoenen aan handel in drugs. Toen hij voor de tweede keer uit de gevangenis kwam, had hij binnen een paar dagen alweer een kilo cocaïne op zak voor de verkoop. Nu is hij preventiewerker bij de stichting Voorkom, verslavingspreventie, en reist stad en land af om op scholen te vertellen over de gevaren van alcohol en drugs.
'Ik moet elke keer opnieuw de strijd aangaan met de kinderen', zegt hij. 'Soms is het gemakkelijk, maar meestal moet ik diep gaan om hun aandacht te pakken'.

Gottmers weet wat het is om verslaafd te zijn. Hij begon rond zijn vijftiende met drugs te experimenteren en was later ook handelaar in allerlei verdovende middelen. Tevens maakte de agressieve Gottmers carrière als vechtsporter. 
Politieagent Meino Dam, die Joop van jongs af aan gekend heeft: 'Joop was een echt zware crimineel met een enorme uitstraling. Elke politieagent in Bergen op Zoom kende hem en was bang om door hem in elkaar geramd te worden. De verandering die hij heeft doorgemaakt is heel bijzonder.'
In deze aflevering van 't zal je maar gebeuren het opmerkelijke levensverhaal van een keiharde knokker die nu met hart en ziel de strijd tegen het steeds groter wordende probleem van drank en drugsgebruik onder jongeren aanbindt
