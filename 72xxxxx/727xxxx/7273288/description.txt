Internutredare Malcolm Fox och hans team har skickats till den lilla skotska staden Kirkcaldy. Uppdraget är att undersöka anklagelserna mot Paul Carter, en polis som sägs ha missbrukat sin ställning och utnyttjat flera kvinnor sexuellt. Den som gjort anmälan är Carters egen farbror, en respekterad före detta polis.

Men det som borde varit ett enkelt uppdrag visar sig snart betydligt mer svårhanterligt. Under förhören med Paul Carters kollegor möts internutredarna av öppen fientlighet och illa dolda lögner. Uppdraget kompliceras ytterligare då Carters farbror hittas brutalt mördad - med ett mordvapen som inte ens borde kunna existera.

När Fox börjar utreda fallet för spåret honom bakåt i tiden. Till 1985, ett år av politisk turbulens och våldsamheter i Storbritannien. Skotska nationalistiska separatister terroriserade regeringskontoren och hotade med kidnappning och mord. Men vilket samband kan detta ha med det som nu händer i en liten oansenlig stad i Skottland? När det framkommer att Paul Carters farbror höll på att utreda ett egendomligt dödsfall som inträffade vid samma tid, anar Fox riskerna. Någon är beredd att gå mycket långt för att det förflutna ska få vila ostört.


Uppläsare: Magnus Roosmann
Speltid:   c:a 16,5 tim