Det var veckans höjdpunkt i radion:
"Skivor från Vetlanda" med Lars-Göran Frisk

Först hördes programsignaturen:
”Kan du inte texten till refrängen, så tralla med mig, falleralleralla falleralleralla fallerallerej”. 

Folke Lindberg sjöng signaturen på en Odeonskiva från 1933. När den här signalen hördes i radion visste man att det var dags för veckans höjdpunkt, och strax hördes programledaren inleda som vanligt med

”Hej igen, alla kära lyssnarvänner, och välkomna till en stund med svenska 78-varvare som jag, Lars-Göran Frisk, har letat fram ur mitt arkiv och som jag tänker presentera under rubriken Skivor från Vetlanda”.