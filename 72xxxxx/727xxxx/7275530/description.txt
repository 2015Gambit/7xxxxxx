Den sjätte säsongen av Hem till byn, en serie som skildrar några familjers liv i den svenska glesbygden. Denna säsong utspelar sig 1998-99. Flyktingarna som Willy och Lena Strid gömde har nu fått uppehållstillstånd i Sverige. Per Löfgren förlorade jobbet på sågen och arbetar nu med deras egen skog. Prästen, Berit Sjöö, har gjort slut med sin Karl-Johan efter ett "snedsteg" med Per (Löfgren). Elisabeth Dahl arbetar nu inom hemvården och trivs med detta. Harald Eriksson åkte fast för hembränning och Lars-Erik Dahl har gett sig ut på en resa. Familjen Andersson klarade inte längre av sina skulder, utan har tvingats till auktion på gården.