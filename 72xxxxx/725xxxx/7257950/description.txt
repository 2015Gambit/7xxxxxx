
Fluefiskeri efter Gedde
For mange er det måske en overraskelse at fluefiskeri kan være en effektiv metode til en stor glubsk rovfisk som gedden.

Vi ser utrolige fangster af både små og store gedder i sø, å og brakvand. Der fiskes fra land, fra båd og fra flydering, og vi ser forskellige teknikker i praksis under skiftende årstider.

Det er en instruktiv film, men den er også fyldt med smukke billeder, flotte fangster, spænding og ægte fiskeglæde.

Filmens ekstramateriale er særlig værdifuldt, hvis man vil i gang med fluefiskeri efter gedde. Vi ser hvorledes man binder en god geddeflue, og det vigtigste grej, forfang, fluer og knuder gennemgås nøje.

Ekstramateriale 12 min: Grej til fluefiskeri efter Gedde præsenteres af Niels Vestergaard. Vi ser bl.a. de vigtige knuder til forfang og fluer.

Ekstramateriale 11 min: Claus Eriksen viser hvorledes man binder en flashflue - en af de mest effektive fluer til geddefiskeri.


 
http://www.wideopen.dk/pi/Fluefiskeri_efter_Gedde_1896_117.aspx
