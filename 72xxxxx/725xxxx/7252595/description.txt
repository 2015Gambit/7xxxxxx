Det har gått 200 år sen bröderna Grimm gav ut sina skräcksagor. Men det betyder inte att deras skräckväsen har försvunnit. De bara döljer sig mitt ibland oss. Grimm är dramaserien om Portlandpolisen Nick Burkhardt som motvilligt får veta att han tillhör en gammal väktarsläkt som kallas Grimm. Väktarnas uppgift är att skydda människan mot alla mardrömsväsen med hjälp av ett sjätte sinne och uråldrig kunskap som går i arv. Nick följer sina nya instinkter med stor skepticism för att rädda oskyldiga från namnlösa fasor. Samtidigt måste han vara på sin vakt mot äldre kollegan Hank Griffin för att inte framstå som en foliehatt som tror på sagor. Men ett ännu större hot är mörkrets makter som gör allt de kan för att mörda varje Grimm som står i deras väg.