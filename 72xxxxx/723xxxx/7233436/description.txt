John Lindberg Trio är tillbaka med sitt 5e album! Tre grabbar i 25 års åldern och redan rutinerade som få. Dom spelar ca 150 gånger per år och giggen blir bara fler och större. Förra plattan som släpptes februari 2011, gick rakt in på albumlistans 2a plats. Strålande recensioner och ett fantastiskt år på vägarna, bla ett succégig på Peach And Love festivalen med uppskattningsvis 300 pers som fick vända i dörren till festivalens största inomhusscen. 
Förväntningarna är stora på uppföljaren, Hell Of A Ride, och när man lyssnat på plattan så står det klart att ingen i JLTs växande skara av fans kommer bli besviken.
Grunden finns där. Det är enkelt, energiskt, primitivt och rått - Rockabilly i sin ursprungliga form, sprungen ur musik av ikoner som Johnny Burnette, Carl Perkins, Charlie Feathers och naturligtvis Elvis tidiga inspelningar.

Men från att i början ha spelat renodlad Rockabilly har John Lindberg Trio under åren vävt in mer och mer moderna influenser och skapat ett eget lite tuffare sound, utan att de för den delen tappat bort Rockabillyn. Detta i kombination med sin tajta och kraftfulla liveshow har gjort att de utan tvekan just nu är ett av Sveriges mest uppskattade och efterfrågade liveband.

JLT har verkligen gjort en musikalisk resa från det att John som trettonåring började stå på scenen själv med sin gitarr, när sedan Martin (ståbas) & Jocke (trummor) anslutit under resans gång har pusselbitarna fallit på plats. Trots deras unga ålder ryms här mycket erfarenhet, de har redan gjort fler spelningar än vad många hinner med på en livstid.

Efter att deras debutalbum släpptes 2006 åkte de som förband till the Refreshments på deras julturné - och var oftast bandet man pratade om när kvällen var över. De två efterföljande albumen, som släpptes 2007 och 2009, landade väl hos de gamla fansen, och gav dem horder av nya. Nu laddar bandet för det fjärde, ett album som släpps i maj, lagom till alla stora festivaler som är bokade till sommaren. 
