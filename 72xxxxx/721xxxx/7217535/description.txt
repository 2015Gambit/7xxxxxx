Efter den våldsamma branden som ödelade hans hem har överkommissarie Alan Banks varit sjukskriven. Han är trött, deprimerad, och vet inte om han någonsin orkar återgå till arbetet vid Yorkshirepolisen. När brodern Roy, som inte hört av sig på många år, plötsligt tar kontakt ser Alan en chans att börja om. Han beger sig till London, men när han kommer dit är Roy spårlöst försvunnen.

Samtidigt utreder kollegan Annie Cabbot mordet på en ung kvinna som har hittats död i sin bil med ett skotthål i huvudet. Ingen vet vem hon är och hon har inga handlingar på sig. Det enda man finner är en papperslapp med Alan Banks namn och adress.

Den döda kvinnan visar sig vara Roys flickvän och Alan anar ganska snart ett samband med broderns försvinnande. Och ju djupare han gräver i Roys förflutna desto mer inser han hur lite de två bröderna egentligen visste om varandra.


Uppläsare: Tomas Bolme
Speltid:   c:a 14 tim