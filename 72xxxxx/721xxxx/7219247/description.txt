Dollykollot är:
Nina Persson, Helena Josefsson, Cecilia Nordlund, Lotta Wenglen och Gudrun Hauksdottir. De gör både Dolly Parton tolkningar och sina egna låtar på denna skiva som liksom bandet heter 'Dollykollot'. Uppbackade av Vindla String Quartet och Systrarna Savbrant gör de lekfulla versioner av låtarna och hela skivan har ett fint skimmer av lust och glädje över sig. Katharina Nuttall står för inspelning och mix, assisterad av Lotta Wenglen och albumet blev inspelat live i studion och mixat under fem intensiva dygn i juli 2011 i Margit Music Studio i Malmö.

Kanske är det i och med detta intensiva arbete som det finns en så stor del humor och 'glimten i ögat' i produktionen. Eller är det möjligen kombinationen av människor som bidrar till detta? Vad det än är så är vi väldigt glada över att detta hörs så tydligt på skivan! Dollykollot spelade efter att Jessica Nettelbladts film 'Jag är min egen Dolly Parton' hade sin premiär i Sthlm, Malmö och Lund våren 2011. Dollykollot, d.v.s. de fem kvinnorna från filmen, spelade live direkt efter visningen och det blev tre väldigt speciella kvällar. Dollykollot fick mersmak vilket ledde till detta album och fler spelningar. (ginza.se)

- - -

Dollykollot - Dollykollot 2011
(EMI)

 1. Jolene    
 2. Be Strong  
 3. Nån annanstans, nån annan gång   
 4. Helsingborg  
 5. Here you come again    
 6. The grass is blue    
 7. 9 to 5    
 8. Daddy was an old time preacher man    
 9. The weed had got there first
