In zes afleveringen maken we kennis met dit enorme wateroppervlak in het zuiden van de Stille Oceaan en met zijn duizenden eilanden en hun unieke fauna en flora.

 Van het BBC-team dat eerder Planet Earth produceerde, komt nu een nieuwe verbluffende natuurserie: South Pacific. De ongelooflijke flora en fauna en geschiedenis van deze immense, fascinerende oceaan en zijn 20.000 eilanden worden in deze reeks onthuld. Met zijn koraalriffen, turquoise lagunes en enorme atols lijkt de Pacifische oceaan op een paradijs. Maar van de kust van Hawaii tot aan Paaseiland en de duizenden piepkleine eilandjes daartussen bevat deze oceaan enkele van de meest bizarre en fascinerende verrassingen op aarde...

 Met behulp van adembenemend camerawerk brengt de serie de natuur van de regio in beeld: van uitbarstingen van onderwatervulkanen tot tijger- haaien die jonge albatrossen vangen en gigantische krabben die kokosnoten openbreken! De reeks laat ook zien hoe op de afgelegen eilanden bizarre dieren konden ontstaan en hoe de vroege mens enkele van deze eilanden wist te bereiken en er kon overleven.