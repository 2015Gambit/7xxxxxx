Utåt sett är Mr Brooks den perfekta mannen med en kärleksfull hustru (Mard Helgenberger), en söt dotter (Danielle Panabaker), en framträdande ställning i samhällslivet och med stora framgångar i affärslivet. Men under Earl Brooks respekterade yta lurar en mörk sida. 

Han är en iskall seriemördare som går under namnet "The Thumbprint Killer". Han kan inte motstå sin inre röst (förkroppsligad av William Hurt) som under flera år uppmanat honom att förfölja och avrätta okända par. Men även noggranna mördare gör misstag... 

Ett vittne (Dane Cook) till det senaste brottet utövar utpressning mot honom och den skicklige polisen Tracy Atwood (Demi Moore) är honom på spåren. Mr Brooks välplanerade tillvaro börjar glida honom ur händerna och han måste ta större risker och spela ett allt högre spel.
