Sub: Danish Finnish Swedish Norwegian

En ung rånarliga som har specialiserat sig på att råna väktare i köpcentrumhärjar i Göteborg. Polisen kallar ligan för Nakenrånarna eftersom de tvingar väktarna att klä av sig kläderna innan de försvinner med värdeväskorna. 
Ett rån går snett då en oskyldig förbipasserande dödas samtidigt som färgampullerna i väskorna hinner utlösas. Nu måste rånarligans unge ledare Ricky (Tom Ljungman) snabbt få pengarna tvättade från den blåa färgen, vilket ett fåtal experter i landet klarar av, innan han betalar den person som sålt rånkonceptet till honom.

Johan Falk (Jakob Eklund) och hans kollegor i GSI vrider upp tempot i sin jakt och kontaktar sina informatörer för att försöka ta reda på vem som begår rånen och vem som är hjärnan bakom allt. Samtidigt kör Frank Wagner (Joel Kinnaman) in i Göteborg för att möta sitt gamla gäng – med Seth Rydell (Jens Hultén) och Felix Rydell (Anastasios Soulis) i spetsen – för att göra upp en gång för alla. De kommande dygnen blir de mest dramatiska i deras liv, inte bara för Rydellgänget utan även för GSI-gruppen… 

Johan Falk – Barninfiltratören är den femte av sex nya filmer i den stenhårda och intensivt spännande historien om polisens specialstyrka GSI. Serien är inspirerad av verkliga händelser, brottsfall, infiltratörer och poliser.
