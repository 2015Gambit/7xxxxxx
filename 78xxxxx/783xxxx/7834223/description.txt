Tommy Körberg / Sjung tills du stupar

Körberg sjunger ut 

I sin självbiografi berättar den frispråkige och folkkäre 
artisten Tommy Körberg om kärleken till musiken, sitt liv 
i rampljuset, om kokainmissbruket och tiden bakom galler 
och om hur det har påverkat honom att ha lämnats bort som 
barn. 

Bert Gustav Tommy Körberg gjorde sin artistdebut som fem-
åring på Brunnskvittret på hemmaplan i Ronneby. Han sjöng 
Gunde Johanssons "Torparvisan" och fick två askar Tutti-
Frutti som gage. Det gav mersmak och han fortsatte att 
sjunga i körer och delta i kabaréer, men tänkte sig en 
framtid som utrikeskorrespondent i Sovjetunionen. Den dröm-
men släppte han när han lärde sig att spela gitarr. I bör-
jan av 1960-talet svepte popvågen över Sverige och Tommy 
bildade band med sina kompisar. Så småningom hamnade Tom & 
Mick & The Maniacs på Tio i topp-listan med "Somebody's 
taken Maria away". Artistkarriären var igång. Det som följ-
de är idag ett stycke unik svensk kulturhistoria. 

Tommy Körberg har arbetat med Hasseåtage, haft en huvudroll 
i musikalen Chess i London, älskats av flera generationer 
barn som Lill-Klippen i filmatiseringen av Astrid Lindgrens 
Ronja Rövardotter och vunnit svenska melodifestivalen två 
gånger. Samarbetet med Björn Ulvaeus och Benny Andersson 
har fortsatt och tidigare i år fick han årets Dansbands-
grammis tillsammans med övriga BAO, Benny Anderssons Orkes-
ter. 

Sjung tills du stupar är hans egen öppenhjärtiga, bitska 
och filosofiska berättelse om sitt liv; om hur och varför 
Tommy Körberg blev Tommy Körberg.


Antal CD: 7 CD
Uppläsare: Tommy Körberg