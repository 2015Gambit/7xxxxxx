Annika Sjögren / Allt vad marken gömmer

Femtioårige Allan lever lite vid sidan av samhället och 
försörjer sig genom att då och då arbeta som städvikarie på 
skolor runt om i stan. Hans största intresse är kärnfysik 
och han har inte så många vänner. En dag rotar han bland 
gamla papper hemma hos sin döda mormor, och hittar uppgifter 
som avslöjar varför han som barn blev fosterhemsplacerad. 
Grubblerierna lämnar honom efter detta ingen ro och hemska 
minnen bubblar upp till ytan. En otäck deja-vu-upplevelse 
drabbar honom sedan när han ser något i en villaträdgård; 
döden har tagit plats i hans liv en gång förut.

Martin slits mellan två världar. Han bor hos sin mamma, den 
lätt förståndshandikappade mattanten Ragnhild, fast han 
nästan är trettio. Och nu har han blivit tokkär i impulsiva 
Carro som har en åttaårig dotter och en spännande men 
komplicerad bakgrund. De håller på att flytta ihop, men 
Martin vågar inte berätta det för Ragnhild han anar hur hon 
kommer att reagera. Carro i sin tur oroar sig alltmer över 
den ansträngda relationen till exmaken Björn. Han är irri-
terad över Carros oförmåga att hålla sig till överenskommel-
ser. Allt det fina som byggts upp med Martin knakar i 
fogarna och rasar slutligen, när en person hittas mördad på 
parets gräsmatta.

Allt vad marken gömmer är en tät, psykologisk thriller om 
vad som händer när livslögner uppdagas och minnen av svåra 
trauman vaknar. 

Boken är den sista i en serie om de fyra elementen. De 
övriga är Där ingen vind blåser (2007), Som glöd blir till 
aska (2008) och Ur havet stiger vågorna (2010). Del två och 
tre har tidigare ockås givits ut som ljudböcker varav den 
senare har sålt i närmre 5 000 exemplar.

Antal CD: 8 CD
Uppläsare: Lars T Johansson