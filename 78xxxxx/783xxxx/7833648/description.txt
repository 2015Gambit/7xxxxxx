Lena Ebervall / Per E Samuelson / Mördaren i folkhemmet

En sen decembereftermiddag 1939 rövas tioåriga 
Gerd bort i centrala Stockholm. Alla svenskar 
sitter vid sina radioapparater och hör efterlys-
ningen och läser senare om det fasansfulla fyndet
av hennes skändade kropp. Slaget mot det trygga 
folkhemmet Sverige är hårt och tidningsskrive-
rierna om händelsen övertrumfar krigs rubrikerna.

Det dånar i folkdjupet. Polisen måste hitta 
mördaren.

Vittnen kan berätta om en mörkhårig man och en 
svart bil. Slumpen vill att den kände idrotts-
legenden Olle Möller svarar exakt mot de få 
ledtrådar polisen har. Olle, som är en bekymmers-
fri typ och glad i kvinnor, svarar dumt på 
polisens frågor. 
Men är han verkligen en barnamördare? 

Mordet på Gerd blir Olle Möllers öde och 
förföljer honom hela livet. På femtiotalet sker 
ytterligare två otäcka mord: femåriga Kerstin 
från Stockholm och tvåbarns mamman Rut Lind från 
Fjugesta mördas med några års mellanrum. Polisen 
ivrigt påhejad av en enig press och folkopinion 
är övertygad: Möller är skyldig igen! 

När Olle Möller 1959 åtalas för mordet på Rut 
blir det Sveriges största mordrättegång genom 
tiderna. Dag ut och dag in toppar Fjugestamordet
löpsedlarna och mördaren Möller är Sveriges mest 
hatade man.

Olle själv nekade i sten fram till sin dödsdag. 

Advokaterna Lena Ebervall och Per E Samuelson 
berättar i romanens form hur en enskild svensk 
medborgare blev be handlad när polis, åklagare, 
press och domstolar på förhand bestämt sig för 
att han var skyldig.


Antal CD: 13 CD
Uppläsare: Björn Granath