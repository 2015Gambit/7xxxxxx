Profeet van de Duivel:

Samenvatting
De verschrikkelijke Zabatha, leider en profeet van de Cataristen en de trouwste dienaar van de verboden god Cataris, ontdekt in de jeugdige en innemende Marak, een kind nog, een uitzonderlijk talent om magie te kanaliseren. 
In deze wereld waarin priesters en monniken de energie van hun god kunnen omzetten in magie, zou Zabatha de jeugdige Marak maar wat graag tot zijn onderdaan maken. Hij ziet in Marak een pion van het kwaad die de Cataristen wel eens de wereldheerschappij zou kunnen bezorgen. 
De arme Marak weet van niets. Erger nog, hij is voor het leven getekend op een manier die hem duidt als een aanhanger van de gevreesde Cataristen. Gelukkig krijgt hij steun uit onverwachte hoek. Hogepriesteres Verina neemt het voor hem op en Marak stemt in met haar verzoek de Proef te ondergaan, om na te gaan hoe groot zijn talent precies is. De gevolgen blijven niet uit. Tegen zijn zin krijgt Marak een sleutelrol toebedeeld in het spel dat de godsdienstwaanzinnige Zabatha met de wereld speelt... 


Zoon van de Duivel:

Samenvatting
Als Marak in de omgeving van de Drakentanden een gehangen priester aantreft en geconfronteerd wordt met een gewelddadig driemanschap, zijn dat slechts voorboden van de beproevingen die hem nog te wachten staan. Want ondanks Maraks indrukwekkende talent voor magie staat zelfs hij machteloos nu Carolia opnieuw ten prooi valt aan de oplaaiende godsdiensttwisten. De oorlogsvuren worden aangewakkerd als de patriarchen van de twee grootste godsdiensten besluiten tot heroprichting van hun militaire ridderorden, het Zonnelegioen en het Doodshoofdlegioen. Maraks vrienden, priesteres Armana en gardeofficier Egon, worstelen intussen niet alleen met de toenemende rivaliteit tussen de godsdiensten maar ook met hun gevoelens voor elkaar. Er is een crisis voor nodig om de twee tot elkaar te brengen. Ver weg, ergens op de Neveleilanden, komt een kind ter wereld, een jongen van wie duidelijk is dat hij, eenmaal volwassen, over ontzagwekkende magische vermogens zal beschikken. Marak is de eerste die beseft welk fataal onheil over de wereld zal worden afgeroepen als de jongen in handen van de verboden cultus van Cataris zal vallen... 

Ziel van de Duivel:


Het furkawoud wordt veroverd door Valdis en zijn cataristen. Alle druïden, op één na, worden gedood. Tania is de overlevende druïde die met behulp van de Ring van Loval weet te ontkomen en contact kan houden met het woud. Maar hoe lang?
Immers, de tijd dringt.

De cataristen winnen nog steeds terrein: grote delen van Carolia zijn al veroverd en de wurggreep van de veroveraar wordt met de dag sterker. Maar na tal van avonturen en omzwervingen breekt eindelijk de dag aan waarop Marak en Tania de eindstrijd zullen aangaan met Valdis en Cataris. Het is evenwel de vraag of onze vrienden over voldoende middelen en doorzettingsvermogen beschikken om als overwinnaar het strijdperk te verlaten. Nog belangrijker is de vraag: wie zal uiteindelijk overleven en wie niet? Marak? Tania? Valdis?

Of zit het toch anders... 

By Chickie

