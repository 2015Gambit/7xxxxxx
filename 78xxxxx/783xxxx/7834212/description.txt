Dick Harrison / Illdåd

Svetten rinner på den fruktade stridsmannen Ulvbjörn Vamodsson. Det 
är en ovanligt het sensommar på Själland omkring år 670. Östgöta-
hövdingen Ulvbjörn har just kommit tillbaka från Erin, den gröna ön, 
där han räddat livet på stormannadottern Tuva. Hon ska giftas bort 
med danernas härskare Frode Halvdansson i den rika byn Lejre. Men ett 
illdåd väntar runt hörnet.

Redan morgonen efter ankomsten hittas Tuvas far Rolf mördad. Någon 
har tagit sig in i hans rum och dödat honom genom upprepade spjut-
stötar rakt genom kroppen. Tuva, som är arg på sin far för tvångs-
äktenskapet, misstänks för brottet. När också Ulvbjörns egen son 
Grimoald dras in i det dödliga spelet inser Ulvbjörn att han själv 
måste hitta mördaren.

Men ingen, inte ens Frode, tycks vilja hjälpa honom. En av Ulvbjörns 
få allierade blir den mystiska själländskan Gerd, som liksom Tuva 
räddats från härjarna på Erin. De ger sig ut på en jakt som snart 
visar sig bli både blodig och farlig. Någon eller några är uppenbar-
ligen beredda att gå över lik för att hindra sanningen från att komma 
fram.

Illdåd är Dick Harrisons tredje historiska spänningsroman, och en 
fristående fortsättning på Niding.


Antal CD: 12 CD
Uppläsare: Harald Leander