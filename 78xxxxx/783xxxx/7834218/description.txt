Thomas Erikson / Illdåd

Under en efterfest på lucianatten blir Sara Leijon brutalt våldtagen 
av fyra män. Chockad och skadad tar hon sig till polishuset och gör 
sin anmälan. Fallet tycks glasklart, alla bevisen finns där, på Saras 
kropp och i hennes berättelse. Men när det gäller en våldtäkts-
rättegång är ingenting enkelt. När Sara lyckades ta sig ur lägenheten 
den där ödesdigra natten trodde hon att hon hade överlevt det värsta, 
men det visar sig snart att det bara var början. 

Kriminalinspektör Nina Mander vet vad Sara ger sig in på när hon 
anmäler männen, hon vet att Sara har alla odds emot sig och i ett 
försök att hjälpa henne kallar Nina in beteendevetaren Alex King. 

Kanske kan han stötta och lotsa Sara genom den extrema påfrestningen. 
Alex tar sig an uppdraget, men vad han inte räknar med är hur starkt 
situationen kommer att påverka honom. Rättegången river upp fula sår 
ur det förflutna och för sent inser Alex att han tagit sig vatten över 
huvudet.


Antal CD: 11 CD
Uppläsare: Felix Engström