Un uomo dalla pelle dura


.: Scheda del Film :.
Titolo originale: Un uomo dalla pelle dura
Nazionalità: Italia
Anno: 1972
Genere: drammatico - crimine
Regia: Franco Prosperi
Produzione: Cinegai S.p.A., White Mountain Films

.: Cast :.
Robert Blake: Teddy "Cherokee" Wilcox
Catherine Spaak: Nick's daughter
Ernest Borgnine: Captain Perkins
Gabriele Ferzetti: Nick da Catarina
Orazio Orlando: MIke Durell
Phil Mead:
Quinn Hurley:
Neffie Quintana:
Luther Elmore:
Emilio Messina: Ching, Bookmaker
Joe Pollini:
Gary Kanin:
John Van Keuren:
Tomás Milián: The Stranger
Joe Louis Murphy: Se stesso
Fortunato Arena:
Aldo Cecconi:
Felicita Fanny:

.: Trama :.

Un uomo dalla pelle dura è un film del 1972, diretto da Franco Prosperi.
Uno dei primi lavori di Prosperi 'solista', senza il collega Jacopetti con cui era professionalmente cresciuto (la saga dei Mondo cane, per intenderci), è questo Un uomo dalla pelle dura, sorta di Rocky ante-litteram (il film americano è di quattro anni più tardi) e all'italiana. Ma più che ritrovare tracce del futuro film con protagonista Stallone (le analogie sarebbero poco meno che pretestuose), in questa pellicola si ravvisano senza ombra di dubbio molte delle caratteristiche del genere poliziottesco che proprio in quel momento stava nascendo per mano di registi come Di Leo (Milano calibro 9, 1972) e Lenzi (Milano rovente, stesso anno): il sottobosco della malavita, gli sbirri che brancolano nel buio, la violenza quotidiana e la ricerca di una vendetta personale che stabilisca una giustizia che prescinda dalla legge.

Abbandonato il suo vecchio manager, che riteneva un truffatore, Teddy "Cherokee" Wilcox, un giovane pugile di sangue indiano, passa, grazie all'aiuto di un amico giornalista, Mike Durrel, nella "scuderia" di Tony Lamonaca. Per merito dei suoi consigli e del severo allenamento, egli ottiene una serie di lusinghieri successi. Alla vigilia di un importante incontro, però, qualcuno impone a Tony di far perdere "Cherokee": durante il match l'indiano, accortosi che il suo manager cerca di truccare l'incontro, reagisce e riesce a vincere. Rifugiatosi, sapendo a quali conseguenze lo esporrà l'accaduto, in casa della figlia, Tony chiede a "Cherokee" di raggiungerlo: benché irritato con lui, Teddy acconsente ma, una volta in casa del manager, qualcuno aggredisce entrambi. Tony viene ucciso. Sospettato, per i suoi precedenti penali, dell'assassinio del manager, "Cherokee", aiutato da Durrel, si tiene nascosto, cercando al tempo stesso di scoprire l'autore e mandante del delitto. Finalmente, con l'aiuto della stessa figlia di Tony, convintasi della sua innocenza, "Cherokee" riesce a rintracciare un individuo in grado di confermare la sua completa estraneità al delitto. Sopraggiungono però, per impedirgli di parlare, sia Mike, sia un hippie (già noto a Teddy per i suoi segreti rapporti con Tony), membri di due diverse organizzazioni di scommettitori clandestini in lotta fra loro. Ucciso Mike, l'hippie cade a sua volta sotto i colpi della polizia, costretta a riconoscere che Teddy è innocente.

