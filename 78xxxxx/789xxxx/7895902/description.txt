 Trening siłowy bez specjalnego sprzętu. Zawiera tylko sześć niewyrafinowanych ćwiczeń (pompki, przysiady, wznosy nóg, podciągnięcia itp.), ale dzięki ich wariantom i ułożeniu w progresywny trening zawodnik nabiera takiej siły, że w końcu może podciągać się na jednej ręce czy robić pompki w staniu na rękach do góry nogami…

System ten uporządkował i opisał były więzień z USA. W celi nie ma sprzętu. Jest za to czas i motywacja, żeby nie być najsłabszym. Okoliczności te sprawiały, że od dziesiątek lat wypracowywano w więzieniach skuteczne i ekonomiczne metody treningu, które z wielkim powodzeniem może stosować każdy człowiek, chcący nabyć siły na dowolnym poziomie kondycji – od amatorskiego do sportowego.

Wiedza to potęga. Z tego powodu wiedza o tym systemie jest zazdrośnie strzeżona przez ludzi, którym powierzałem ją za kratkami. Zebrane tu informacje bardzo rzadko wydostają się poza mury więzienia; nic na ten temat nie było nigdy publikowane. Książka, którą trzymasz w ręku, to pierwsza publiczna prezentacja tego systemu.

    Progresywny trening w ćwiczeniach „wielkiej szóstki”
    Siła, zwinność, koordynacja i kondycja.
    Krótkie sesje treningowe, nieskomplikowany system.
    Bez wyrafinowanego sprzętu.

W pewnym momencie, będąc za kratkami, postawiłem sobie za cel, by wiedzieć o dawnych ćwiczeniach siłowych więcej niż ktokolwiek inny z żyjących. W ciągu lat zgromadziłem całe stosy notatek. Wybrałem najlepsze pomysły i techniki ze wszystkich systemów, które poznałem, by opracować doskonałą formę kalisteniki – metodę, którą można stosować progresywnie w celu zdobycia tytanicznej siły, zwinności i kondycji; metodę, której stosowanie nie jest uzależnione od dostępu do wyrafinowanego sprzętu, która zabiera minimum czasu i jest jak najmniej skomplikowana.
Wielu trenerów uważa, że źródłem siły są wyrzeźbione mięśnie. W istocie jednak to układ nerwowy uruchamia komórki mięśniowe, toteż siła i moc są w znacznym stopniu determinowane przez wydajność systemu nerwowego. Neurologiczny komponent siły tłumaczy, dlaczego jeden człowiek może mieć dużo mniejsze mięśnie od innego, a jednak być daleko silniejszy.

Pod względem praktycznej mocy siła ścięgien jest ważniejsza od wielkości mięśnia. Ćwiczenia kalisteniki trenują stawy i ścięgna w taki sposób, w jaki one naturalnie pracują, prowadząc do wyrobienia większej siły niż ćwiczenia z obciążeniami zewnętrznymi.

W kalistenice stawy rozwijają się proporcjonalnie do rozwoju systemu mięśniowego, wzmacniając się, a nie słabnąc i zużywając. W miarę jak ich tkanka odbudowuje się, uprzednio doznawane bóle i strzykania po treningu z ciężarami stopniowo znikają, a stawy są coraz lepiej zabezpieczone przed dalszymi kontuzjami.

Książka napisana przez byłego więźnia, zmuszonego do wyrobienia w sobie siły przez brutalne wymogi fizycznego przetrwania; przez człowieka, pozbawionego wszystkiego oprócz ciała i umysłu, który postanowił rozwijać się wbrew wszelkim przeciwnościom i stworzyć sobie osobistą przestrzeń wolności, której nikt nie byłby w stanie mu wydrzeć: wolności silnego ciała i silnego umysłu.

Lektura ta sprawi, że z całych sił będziesz sobie życzył nigdy, przenigdy nie znaleźć się tam, gdzie trafił Paul. Ale jednocześnie zainspiruje cię do osiągnięcia wyżyn sprawności fizycznej, które teraz, być może, wydają ci się niebotyczne.

John Du Cane, Dragon Door Publications

 

W trakcie swojego życia zetknąłem się z setkami, tysiącami ludzi, którzy chcieli mnie zaczepić, okraść, skopać, zgnoić, a nawet zabić. Natomiast trening przynosił mi tylko korzyści. Daje on znacznie więcej, niż odbiera. Zmarnowałem wielki kawał czasu na ludzi, których dziś żałuję, że w ogóle poznałem. A trening? Nie żal mi ani jednej sekundy, którą przeznaczyłem na ćwiczenie. Każda chwila wysiłku, każda kropla potu była wartościowa.

                Paul Wade „Trener”