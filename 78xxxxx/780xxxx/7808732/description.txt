När den 22-årige langaren Chris (Emile Hirsch) får sin gömma med narkotika stulen av sin egen mor måste han snabbt få fram 6000 dollar annars är det kört. Desperat vänder han sig till "Killer Joe" (Matthew McConaughey) när han får reda på att hans mamma har en livförsäkring värd 50 000 dollar. I vanliga fall så kräver Joe förskottsbetalning men i detta fall kan han tänka sig att tänja lite på reglerna i utbyte mot Chris vackra yngre syster Dottie, som kommer att tjäna som sexuell säkerhet tills att pengarna kommer in....om de någonsin gör det.

Killer Joe är Oscarbelönade William Friedkins (Exorcisten, The French Connections) återkomst skriven av Pulitzerpris-vinnaren Tracy Letts. Den har hyllats av kritiker för sin skruvade och chockerande historia och som Killer Joe ser vi Matthew McConaughey som vi aldrig sett honom tidigare och i övriga roller Emile Hirsch (Into the Wild), Juno Temple (The Dark Knight Rises) och Gina Gershon (Bound).
