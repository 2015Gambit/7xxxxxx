Uues särisevalt emotsionaalses tõsielusarjas näeme, kas kiratsevaid Eesti söögikohti, mis ähvardavad klientide nappuses pankrotti minna, on võimalik veel päästa? Appi tuleb karm kuid õiglane "köögikubjas", soome kokk ja restorani-spetsialist Juha Rantanen, kes on nii Eestis kui Skandinaavias käivitanud loendamatu hulga edukaid söögikohti. Juha üliprofessionaalsele pilgule ei jää miski varjatuks - ehkki iga söögikoha südameks on loomulikult köök ja hingeks maitsev toit, on äärmiselt olulised ka meeldiv teenindus, puhtus, maitsekas interjöör ja veel paljud muud esmapilgul kõrvalised pisiasjad. Köögikubjas Juha ei anna armu ei endale ega ka söögikoha personalile, sest kaalul on ettevõtte tulevik ja inimeste töökohad... "Köögikubjas" põhineb kuulsal saateformaadil "Kitchen Nightmares".