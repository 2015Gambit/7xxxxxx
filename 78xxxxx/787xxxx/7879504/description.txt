Handling 
Den numer pensionerade kriminalinspektören Roland Hassel kan inte släppa det olösta mordet på Olof Palme. Tillsammans med några privatspanare försöker han lösa mordet på sin fritid och blir helt uppslukad av att undersöka detaljer som tidigare kanske ansetts obetydliga.

Det är en tragisk berättelse om en sliten och pensionerad Roland Hassel. Hans gråa liv kretsar kring mordet på Olof Palme. Han och hans vänner, som heller inte har något liv, gör olika rekonstruktioner av mordet och situationer runt omkring det som inte leder någon vart. Kanske är det belöningen, kanske är det ren bitterhet som får honom att fortsätta. 
Filmen går i korniga blå-gråa toner och det känns på något vis förlösande när filmen tar slut. Endast känslan av att "detta kommer inte att leda någon vart" blir bekräftad. 

Om du vill se en Hassel film i samma anda som dom gamla är detta inte en film för dig. 

Längd 1h 11min
Genrer Thriller
Utgivningsår 2012
SkådespelareL ars-Erik Berenett
Textning Nej
Åldersgräns 15