Nurjatud tüdrukud“ on tuttuus kodumaine sari, mis toob vaatajateni elu raskestikasvatavate tüdrukute õppeasutuses - Vaigistu erikoolis. See on põnev, valus, haarav ja samas humoorikas lugu „Vasaku jala reede“ tegijatelt, kus löövad kaasa nii tuntud näitlejad kui ka noored tähelendu alustavad osatäitjad. „Nurjatute tüdrukute“ sündmused hakkavad hargnema hetkest, mil  õppeasutusse saabuvad kaks uut inimest – Hanna ja Markus. 16-aastane Hanna (Kristiina Toots) on välismaale tööle läinud ja teadmata kadunud vanemate laps, kes jäeti vanatüdrukust tädi kasvatada. 35-aastane Markus Tamm (Märt Avandi) on õpilaste tugiisik, populaarsest telesaatest kuulsaks saanud kriminaalpsühholoog, ekstsentriline naistelemmik ja seiklusrikka minevikuga mees, kel on probleeme truudusega. Tal on omad kiiksud, mis kõrvalseisjatele kohati lausa koomilised tunduvad. Kuigi Markus on naisest Piretist (Evelin Võigemast) lahus, tükib tolle armukadedus jätkuvalt mehe ellu.  