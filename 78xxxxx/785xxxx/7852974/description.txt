Dennis Jürgensen - Blodspor i Transsylvanien (4)


PR FOR EN VAMPYR! I det fjerde bind af serien om Freddy og monstrene, er det blevet jul. Moster Molly har foræret Freddy en dejlig hue, selvom Freddy hellere ville have haft en zombiemaske. Monstrene har deres egne problemer. På Neanderthalslottet har Dracula spærret sig inde i sin kiste. Han har netop fundet ud af, at hans job som voksfigur er truet. Det lader til at folk ikke længere interesserer sig for greven. I den forbindelse har Dracula hørt et par af de ansatte tale om at voksfiguren af greven skal fjernes. Selvsagt får monstrene fat i deres menneskeven Freddy, for at få hjælp. Freddy finder hurtigt på en plan og med et er monstrene og Freddy på vej til Transsylvanien. Men det er ikke let at genoplive en myte, og opgaven er ikke så lige til.
Jürgensen er i topform i denne sjove og aldeles velskrevne bog. Stilen er den vi kender fra de tre andre bøger, men det gør ikke noget. Faktisk ville jeg nok klage hvis stilen pludselig ændrede sig fra den ene bog til den anden. Der er ikke så meget karakteropbygning, men mere historie. Alligevel føler man ret hurtigt at man kender figurerne ud og ind. Dette skyldes muligvis at man har læst de forudgående bind, eller det underholdende “Persongalleri” som er med i starten af alle bøgerne. I al fald kan man ikke andet end at holde af de kære monstre og deres evige problemer.


Talte sprog: Dansk

Bitrate: VBR


Source: CD



JawsDK