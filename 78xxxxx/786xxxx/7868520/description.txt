Leerboek Oracle PL/SQL, 3e druk
ISBN	:	9789039526613
Aantal pagina's	:	272
Productsoort	:	Boek
Auteur(s)	:	Gilbert Rattink 
Deze derde druk van het Leerboek Oracle PL/SQL maakt deel uit van de reeks Oracle-leerboeken van Academic Service. Architectuur, beheer, ontwerp en datawarehousing zijn aspecten die in deze boeken aan de orde komen. De boeken zijn gericht op opleidingen in het hoger en wetenschappelijk onderwijs waar de Oracle softwareomgeving wordt onderwezen.
Over dit boek
De opzet van deze derde druk is niet gewijzigd ten opzichte van die van de tweede druk. De verschillen zijn inhoudelijk van aard. De inhoud is afgestemd op de mogelijkheden van PL/SQL vanaf Oracle 11g van biedt. Geheel nieuw is een bijlage waarin enkele verschillen tussen Oracle 11g en lagere versies worden beschreven.
Het boek gaat uitgebreid in op de programmeertaal PL/SQL. Deze taal is een toevoeging aan de niet-procedurele taal SQL, die als basistaal geldt om relationele databases te benaderen. Met PL/SQL wordt het mogelijk om de kracht en eenvoud van de vierdegeneratietaal SQL te combineren met procedurele elementen die in derdegeneratietalen beschikbaar zijn. Kennis van deze taal is onmisbaar voor iedereen die bij het ontwerpen en bouwen van een Oracle-applicatie betrokken is.
Het eerste gedeelte van het Leerboek Oracle PL/SQL behandelt vooral de syntaxis van de taal. Daarbij wordt ingegaan op de structuur van een PL/SQL-programma, het declareren van variabelen, het definiëren van subprogramma’s, het afhandelen van foutsituaties en het gebruik van cursors. Het tweede deel van het boek gaat in op de toepassing van PL/SQL in de Oracle-database. De meeste hoofdstukken zijn voorzien van opgaven en er is een appendix met uitwerkingen opgenomen. 
Leerboek Oracle PL/SQL is bedoeld voor het onderwijs op hbo- en academisch niveau, maar is ook geschikt voor gebruik in practicumsituaties en bij zelfstudie.
Over de auteur
Drs. Gilbert Rattink is senior consultant en trainer bij Transfer Solutions bv. Daarvoor was hij enige jaren werkzaam bij Oracle Nederland. Ook was hij als wetenschappelijk medewerker verbonden aan het Centrum voor Lexicale Informatie en betrokken bij de bouw van een omvangrijke Oracle-database met woordgegevens.