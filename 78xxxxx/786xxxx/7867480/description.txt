Det är juletid på Gotland när ön drabbas av en plötslig och obeskrivlig tragedi – en gymnasieflicka hittas död mitt på landsvägen, klädd i vit lucia-klänning. 

Det som först verkar vara ett oförklarligt självmord visar sig snart vara något annat, och bakom den oskuldsfulla fasaden bär ett av gymnasieskolans flickgäng på mörka hemligheter... 

Tillsammans med sina kolleger vid Gotlandspolisen gräver Maria Wern allt djupare i konflikterna på flickans gymnasieskola – och när poliserna upptäcker dolda hot på internet växer oron att flickans död inte är den sista. 