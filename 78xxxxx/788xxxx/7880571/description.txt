
Capcoms Playstation 2- och sedermera Wii-äventyr Okami släpptes ursprungligen i början av 2007 och brukar ofta betraktas som något av en modern klassiker. Spelet utspelar sig i en förskönad variant av gamla tiders Japan där en gammal förbannelse återkommit och suger livet ur världen. I rollen som solgudinnan Amaterasu (i vargform) är det ditt uppdrag att ränna runt i spelvärlden och återställa världen till sin forna skönhet.
Nyheterna i Playstation Network-släppet av Okami HD är högupplöst grafik, Move-stöd och tillkomsten av troféer.