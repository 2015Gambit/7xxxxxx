Symantec Small Business Edition to profesjonalne rozwiązanie zabezpieczające komputer przez rozmaitymi zagrożeniami. Docelowym odbiorcą pakietu są firmy i korporacje potrzebujące sprawnego, stabilnego narzędzia do ochrony stanowisk roboczych oraz zabezpieczania wrażliwych danych przed postronnymi osobami. Funkcjonalność wbudowana w zestaw pozwala na wydajne zarządzanie jednostkami znajdującymi się w sieci lokalnej oraz sprawowanie pieczy nad niezawodnym działaniem przepływu informacji w firmie.
Zaawansowane rozwiązania (filtry heurystyczne, integracja z przeglądarkami internetowymi i menadżerami plików) z pewnością zwiększą skuteczność ochrony. Użytkownik może także skorzystać ze zintegrowanej zapory sieciowej (firewall) o dosyć standardowej funkcjonalności. Do dyspozycji administratora dostępna jest konsola pozwalająca na zarządzanie komputerami podłączonymi do danej sieci. Duża część pracy przebiega jednak w sposób automatyczny - aktualizacje bazy sygnatur odbywają się według skonfigurowanych założeń. W prosty sposób można również ustalić harmonogram skanowania. Kolejnym ważnym fragmentem pakietu jest rozbudowany, niezwykle przydatny moduł związany z raportowaniem zagrożeń oraz analizowaniem bezpieczeństwa firmy. Pozwala na sprawne reagowanie w przypadku widocznych anomalii, na przykład zorganizowanych ataków grup przestępczych.