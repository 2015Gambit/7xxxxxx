Sal Paradise följer med sin vän och hjälte Dean Moriarty på en livsomvändande resa genom USA. Fast besluten att undvika ett trist och förbestämt liv, törstande efter den ultimata friheten och de stora äventyren upptäcker de allt deras värld har att erbjuda. Och slutligen, sig själva.

Jack Kerouacs legendariska bok, älskad av miljontals människor världen över, är en ledstjärna för Beatgenerationen i jakten på den verkliga friheten - fylld av jazz, poesi, fri sex och droger. On the Road, som revolutionerade kulturvärlden och utmanade det amerikanska samhället, är i stort sett en självbiografi; Sal Paradise är Jack Kerouac själv och Dean Moriarty hette i verkligheten Neal Cassady, deras berg-och-dalbaneresa genom USA ägde rum mellan 1946 och 1950. On the Road gavs ut 1957. Idag har boken uppnått en kultstatus få andra verk kan skryta med och utnämnts till en av de viktigaste böckerna under 1900-talet.
