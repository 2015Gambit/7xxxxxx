OBS Omrippad funkar finfint för mig nu och den blev mycket mindre också :)

Beskrivning:

Miljardären som försvann är skriven med inspiration från händelserna kring den svenske finansmannen Carl-Eric Björkegrens försvinnande i mitten av 1990-talet. Fallet är olöst och en mordutredning är fortfarande öppen, även om man inte arbetat aktivt med fallet på många år. Carl-Eric Björkegren lyckades på rekordtid och med djärva spekulationer under 80-talets haussade fastighets- och finansmarknader skrapa ihop en av Sveriges största förmögenheter. Han levde ett minst sagt glamouröst liv; bodde i ett palats på Djurgården i Stockholm, hade en omtalad konstsamling, lät sig köras runt i en Royce Rolls och syntes ofta i kändisvimmlet.

Sedan kom kraschen Björkegren förlorade allt och tvingades flytta till sin sommarbostad i Viken utanför Helsingborg. Huset stod högt på konkursförvaltarens lista. Han var utblottad.

Sommaren 1994 försvann Björkegren spårlöst. Passet, necessären och resegarderoben var borta och polisen hittade spår av tumult i villan. Rapporter om att Björkegren har synts i olika delar av världen började snabbt strömma in till polisen. Men trots en omfattande polisutredning lyser resultaten med sin frånvaro. Frågorna om vad som egentligen hände är alltjämt obesvarade: stack Björkegren för att leva ett nytt liv utomlands på pengar som han smugglat undan i olika skatteparadis? Blev han kidnappad eller mördad? Eller tog han sitt eget liv? 

Miljardären som försvann är helt och hållet uppdiktad men har botten i en omfattande research som involverar såväl familj, konkursförvaltare och affärsbekanta till den verklige Eric Palmér, dvs Carl-Eric Björkegren. Bokens huvudkaraktärer har getts fingerade namn för att inte förväxlas med verkliga personer, och för att ge texten större frihet.


