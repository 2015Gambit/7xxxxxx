Fredagen den 4 april 1997, ett knappt halvår efter regeringsskiftet i Norge: Statsminister Birgitte Volter påträffas död på sitt kontor, uppe på sextonde våningen i regerings-byggnaden. Hon har skjutits i huvudet. Och frågan är: Vem har egentligen blivit skjuten: statsministern, eller Birgitte, privatpersonen?

Ett uppbåd av kriminalare och säpomän arbetar med fallet, däribland överintendent Håkon Sand och kriminalkommissarierna Billy T och Hanne Wilhelmsen. I statsminister-mordets kölvatten rullas en politisk skandal upp, en stor skandal som på ett tragiskt sätt berör också den mördade och hennes familj.

Anne Holt har varit verksam som polis och nyhetsjournalist och var även under en kort tid Norges justitieminister. Medförfattaren Berit Reiss-Andersen är Osloadvokat och var statssekreterare under justitieminister Anne Holt 1996. I lejonets gap är den fjärde kriminalromanen med deckarparet Hanne Wilhelmsen och Håkon Sand i huvudrollerna. 

Uppläsare: Berit Reiss-Andersen