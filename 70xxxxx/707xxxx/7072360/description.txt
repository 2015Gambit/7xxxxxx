I ett land där sommaren kan vara i decennier och vintern en hel livstid drar problemen ihop sig. Serien, som hade amerikansk premiär i april 2011, bygger på George R.R Martins bok "A Song of Ice and Fire". Några av huvudrollerna spelas av Sean Bean, Mark Addy, Alfie Allen, Emilia Clarke, Michelle Fairley och Aidan Gillen.

Två kraftfulla familjer är engagerade i den dödliga katt- och råttaleken i det land som består av det beräknande södern, det vilda östern, det frusna norr och den urgamla Muren som ska skydda The Seven Kingdoms of Westeros. När lust, intriger, svek och övernaturliga krafter rör om i landet i kampen för Järntronen, får det oförutsedda och långtgående konsekvenser för alla. 

Mystiskt dödsfall i kungens nära krets 
I det första avsnittet av Game of Thrones kommer kung Robert Baratheon (Mark Addy) till lord Eddard "Ned" Stark (Sean Bean) för att be honom följa med söder ut och hjälpa honom styra landet. Ett mystiskt dödsfall i kungens nära krets har gjort honom misstänksam. Samtidigt finns det hot mot kung Roberts tron från öster, med prinsessan Daenerys Targaryen (Emilia Clarke) och hennes bror Viserys Targaryen (Harry Lloyd), vars familj en gång styrde the Seven Kingdoms of Westeros. 

Det förekommer också rykten om vad som händer vid kanten av kungariket, det vill säga norr om Muren, dit Jon Snow (Kit Harington) - Ned Starks oäkta son - reser för att bli del av broderskapet Night's Watch, som svurit en ed att skydda landet.

Ned Stark vill egentligen inte lämna sin fru och sina barn i norr, men han har svurit sin trohet till kung Robert och ger sig därför iväg. 

Serien, som är skapad av David Benioff och D.B Weiss, är inspelad i Nordirland och på Malta. För regin svarar Brian Kirk, Tom McCarthy, Daniel Minahan, Alan Taylor och Tim Van Patten. 

Som en av de exekutiva producenterna för serien vet författaren George R.R Martin att fansens förväntningar på serien var mycket höga.

- Jag hoppas att de ska uppleva någonting liknande som jag upplevde när jag såg Peter Jacksons film "Sagan om ringen". Naturligtvis är det omöjligt att undvika förändringar från texten, men jag tror att fansen kommer att se att berättelsen som jag skrivit kommer att uppstå i ett annat medium och är spelade av fantastiska skådespelare, sa han inför den amerikanska premiären.


Del 1 av 10: Winter is coming. Lord Ned Stark bekymras av oroande rapporter från en desertör. Kung Robert och familjen Lannister anländer till Winterfell, medan den landsförvisade Viserys Targaryen förbereder att ta tillbaka tronen genom att ingå en mäktig allians. 