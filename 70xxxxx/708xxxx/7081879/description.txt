Per-Olof (Pelle) Karlsson, född 1950 i Göteborg, är en svensk kristen sångare, musiker, kompositör, bandledare, skivproducent, förkunnare och författare inom pingströrelsen.
Sin gudstro har han spridit genom sin musik. Han upptäcktes som gossopran samtidigt som den italienske pojken Robertino hade spelat in O sole mio. Karlsson gjorde en svensk inspelning med svensk text på melodin (Vad gränslös kärlek). Han första EP-skiva spelades in 1961 på Hemmets Härold med bland andra denna sång. Karlsson bildade 1963 en trio och gav med den ut EP:n På Jerikos väg 1964. Karlsson spelade sologitarr och sjöng, Dan Ekström sjöng och spelade dragspel och Tore Käll sjöng och spelade kompgitarr. 1967 kom den första LP-skivan nu med gruppen Västkustteamet som hade utökats med trummisen Anders Kjellberg och Christina Axell, sång och Christina Sonesson, sång.
1969 bildades bandet New Creation som bestod av Pelle Karlsson (lead vocal) sologitarr, Lennart Sjöholm, sång, hammond och piano, Dan Ekström, elbas, och Anders 'Putte' Kjellberg, trummor. Bandet gjorde flera skivor, bland annat en på engelska som var avsedd för lansering i USA inför en turne där. Skivan väckte ganska stor uppståndelse och klassades som kristen progg.
1971-1973 reste Pelle Karlsson & New Creation tillsammans med sångaren Jan Sparring i de svenska folkparkerna. 1970 reste bandet till Isarel och spelade in en skiva med autentiska ljud mellan spåren (Jerusalem).
Med sången Han är min sång och min glädje 1974 nådde han de breda folklagren. I USA blev detta mycket uppskattat och han blev bland annat bjuden på frukostmöte hos president Ronald Reagan.
Gift 1979 med sångerskan Evie Tornquist. 1980 flyttade de till Kalifornien, USA och sedan 1983 bor de i Naples, Florida. Evie är ett ganska etablerat namn som sångerska i USA medan Pelle Karlsson numera ägnar sig åt evangelisation och affärsverksamhet. Tidigare var han chef för ett av USA största kristna radio- och TV-bolag. (wikipedia)

- - -

Pelle Karlsson - Han är min sång och min glädje 1974
(Stockholm Signatur 1995)

 1. En ny tid är här
 2. Morgon, middag eller kväll 
 3. Om du ville tro 
 4. Så stor är Jesu kärlek 
 5. Han är Herre 
 6. Du är värdig 
 7. Jag håller hans hand
 8. Vi ville vara redo 
 9. Han är min sång och min glädje 
10. Dagen är så nära 
11. Det lilla ljus 
