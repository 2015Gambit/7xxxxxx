Han får syn på henne i ena hörnet av ett semesterkort, den vackra kvinnan som av misstag kommit med på bilden. Daniel Mill blir fascinerad, men ingen vet vem kvinnan är. Enda ledtråden är boken hon läser på fotot, en bok som tycks vara en banal kärleksroman. Men inget är mer fel. Flera veckor senare upptäcker Daniel av en slump att boken på bilden enbart består av gamla fotbollsodds och långsamt blir han besatt.

Vem är kvinnan? Och varför läser hon en sådan märklig skrift med tabeller och siffror? Gåtan kräver sin lösning och Daniel Mill sveps med i något som leder honom mycket längre än till kvinnan han gäckas av. Han hamnar i en mörk vrå av den internationella toppfotbollen, en värld där man inte är främmande för vittgående konspirationer. Eller mord. 

David Lagercrantz nya roman är en annorlunda spänningsroman om besatthet och undflyende kärlek. Detta är den andra, helt fristående, romanen om den förmögne bohemen Daniel Mill. Den första, Stjärnfall, utkom hösten 2001 och blev en stor försäljningsframgång. 


Uppläst av författaren själv.
Speltid: c:a 9,5 tim