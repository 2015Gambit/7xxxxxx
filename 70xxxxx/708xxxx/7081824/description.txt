Jan Sparring, född 16 mars 1930 i Stockholm, död 21 maj 1992, svensk kristen sångare som började sin musikaliska bana som operasångare. Han debuterade på Stockholmsoperan i Figaros bröllop där han sjöng tillsammans med Ingvar Wixell och Sven-Erik Wikström. Han spåddes en lysande framtid som ledande operasångare med sin mäktiga basbaryton. Kritikerna talade om att de gamla hovsångarna exempelvis Joel Berglund fått en värdig arvtagare i Jan Sparring. Sin grundutbildning fick han hos hovsångaren Martin Odman och senare på Operaskolan. Han ansågs som en mycket lovande Mozartsångare och han tillhör de fåtal svenska operasångselever som fick stipendium och möjlighet att framträda på Mozarteum. En del av hans studier bekostades av Frimurareorden.
Jan Sparring hade växt upp med fosterfar och hamnade också på ungdomshem efter missbruk av sprit och narkotika och småkriminalitet. Han slutade på Stockholmsoperan efter en konflikt med dirigenten Sixten Ehrling som fick skulden för att den lovande sångaren lämnade stockholmsoperan. Sparring har senare rentvått Ehrling och skyllde konflikten på sina missbruksproblem.
Jan Sparring genomgick senare en religiös omvändelse och anslöt sig till Pingströrelsen där pingstledaren Lewi Pethrus snabbt introducerade honom som kyrkosångare. Kyrkosångaren Göran Stenlund och sångarprofessorn Göte Strandsjö var två personer som enligt Sparring själv, betydde mycket för honom som person, sångare och kristen.
På sin tid var Jan Sparring en av landets populäraste andliga sångare och han framträdde ofta i radio och TV bland annat i Hylands Hörna. Under många år var han också krönikör i tidningen Hänt i Veckan. Han har spelat in åtskilliga skivor och har bland annat sjungit ihop med storband. Förutom att sjunga har han även skrivit de självbiografiska böckerna Tilja och tempel, Jag har mött människor, På ont och gott och Genom tårar av smärta och glädje.
Han var gift tre gånger, andra gången med Inger Scheef och tredje gången 1978 med Ingrid Norlin från sånggruppen Norlins. (wikipedia)

- - -

Jan Sparring - Sånger vi minns 1976-1983
(Stockholm Clav Music 2001)

 1. Sjung med oss i sången. 
 2. Man ska leva för varandra. 
 3. Mitt gamla Stockholm. 
 4. Tänk att få vakna. 
 5. O sällhet stor. 
 6. En ny skön sång. 
 7. Gatorna på Söder. 
 8. Räck ut din hand. 
 9. Flyttfåglarna. 
10. Lev ditt liv så att du ingenting ångrar. 
11. Kom in i Guds solsken. 
12. Om det kärlek ej är. 
13. Vilken sång. 
14. När du går över floden. 
15. Jag kan aldrig tvivla mer. 
16. Han är min sång och min glädje. 
17. Allt det gamla det är slut. 
18. Ovan där. 
19. Låt oss alla en gång mötas
