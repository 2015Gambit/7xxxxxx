Karl-Erik 'Cacka' Israelsson, född 23 augusti 1929 i Stockholm, friidrottare och sångare, verksam under pseudonymen Kaeris.
Cacka Israelsson var svensk landslagsman i friidrott. Han blev svensk mästare i längdhopp 1951 och på 110 m häck 1952. 1951 till 53 gjorde han ett tiotal landskamper. Israelsson deltog också vid de olympiska spelen i Helsingfors 1952, där han placerade sig som sjunde man i längdhopp. Dessutom är han en av de sju landslagsmän som grundade friidrottsföreningen Bromma IF 1952. Cacka Israelsson har även varit sångare, kompositör och sångtextförfattare.
Cacka Israelsson gjorde debut i radio i början av 1950-talet, då han medverkade i ett program som hette Idrott för ungdom. Han medverkade 1952 i radioprogrammet Speldosan lett av Sigge Fürst. I november samma år kom den första 78:a-varvaren Cool Water och Gamle Willie Goon på skivmärket Odeon som han hade fått skivkontrakt med.
Sin största framgång fick Israelsson med Gamle Svarten som spelades in den 10 september 1954. Han turnerade i folkparkerna, och fick till och med en egen föreställning på Chinateatern. Han uppträdde ibland med sin trio som senare blev en sextett, Western Pop Six. Han har alltid haft en viss förkärlek till countrymusik och kallas i dag av många för 'countryns stålfarfar' i Sverige, en titel han bär med stolthet.
Cacka Israelsson har också medverkat i några spelfilmer på 50-talet bl.a. Kärlek på turne från 1955 med Per Oscarsson och Georg Rydeberg i de ledande rollerna. Han har också spelat in reklamfilmer för bl.a. SJ. Dessutom har han jobbat som reklamtecknare och gjort många skivomslag. Han pensionerade sig från musiklivet 1979 och bor i Uppsala med sin fru. (wikipedia)

- - -

Cacka Israelsson - 30 önskefavoriter 
(Riverside 2002)

 1. Minnet av Svarten
 2. Min blåaste Blues
 3. Kom min lilla vän
 4. Den gamla Spinnrocken
 5. Alaska
 6. Ol'man River
 7. Djupt inne i Skogen
 8. Gamle Joe
 9. Blue Moon Of Kentucky
10. Blue Boy
11. Anna, Charlotta och Susanna
12. Frogg
13. Vinden ger svar
14. En främling kom
15. Jo minsann
16. Adios Amigo
17. Jingle-jangle-jingle
18. Dina tårar biter inte på mig
19. Han måste gå
20. Silvermåne över bergen
21. Femton fot
22. Amerikabrevet
23. Full av minnen
24. Din dummer
25. Geraldine
26. San Antonio ros
27. Saknadens rum
28. Gå, gå, gå
29. Oklahoma
30. Gamle Svarten
