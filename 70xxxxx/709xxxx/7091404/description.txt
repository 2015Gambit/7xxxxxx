Mellan september 1939 och maj 1945 gick över 40000 sjömän ombord på den tyska flottans ubåtar. Färre än 12000 överlevde kriget. Instängda under ytan slogs ubåtsbesättningarna inte bara mot fiendens örlogsfartyg utan även mot havet självt.

I Havets vargar skildras de strider som ägde rum på havet under andra världskriget genom tio dramatiska episoder. Med utgångspunkt i enskilda personers öden och upplevelser ombord på såväl ubåtar som ytfartyg tecknar författarna även en bild av krigets större historiska drag. 

Det berättas bland annat om Günther Prien som smög sig in i den brittiska flottans viktigaste bas och sänkte slagskeppet Royal Oak och om löjtnant David Balme som bordade U 110 för att erövra tyskarnas kryptomaskin Enigma. I dessa berättelser får vi också veta hur ubåtsjakt med ytfartyg respektive flygplan gick till, hur ubåtarna användes i strid och hur det var att befinna sig ombord på en ubåt under ett sjunkbombsanfall. 


Uppläsare: Bruno Årfors
Speltid:   c:a 14 tim