Herdedottern Sofia växer upp i den lilla staden Betlehem under den period då romarna härskar i Palestina. Det är en grym tid, särskilt om man är kvinna och vill gå sin egen väg.
Men Sofia har fått sällsamma gåvor med sig i livet, och ödet leder hennes steg från Betlehem via Alexandria till Rom, världens centrum. Hon når oanade höjder men får också betala för sitt mod och sin aldrig sviktande människokärlek med utanförskap och sviken kärlek.
Trots omgivningens hån viker Sofia inte från sin förutbestämda väg. Hon är stark och stjärnan ger henne vägledning. Och hon förlorar aldrig hoppet om att en gång möta den man hon som ung flicka såg i en dröm .

Bortom stjärnan (2002) är ett läsäventyr utöver det vanliga - en insiktsfull, gripande och dramatisk roman som utspelar sig på Jesu tid. Läsaren förflyttas tvåtusen år tillbaka i tiden, bjuds på såväl spänning som kärlek och får lära känna en oförglömlig kvinna som man inte kan undgå att älska. 

Uppläsare: Louise Raeder