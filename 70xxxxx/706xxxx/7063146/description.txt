Laura Gibson-La Grande (2012) 320Kbit(mp3) DMt
Verenigde Staten
Folk
Label: City Slang
 
http://www.lauragibsonmusic.com/

La Grande (2012)
 
http://www.musicmeter.nl/album/233581

Laura Gibson vestigde zichzelf als een verfrissende telg uit de recente singer-
songwritertraditie van de Verenigde Staten met werk als If You Come to Greet 
Me en Bridge Carols, haar duetten met Ethan Rose. Gewapend met enkel een 
akoestische gitaar brengt Gibson ingetogen folk die schippert tussen intimiteit 
en eenvoud.
Op La Grande weerklinkt de sfeer die het gelijknamige dorpje in het noordoosten 
van Oregon kenmerkt. Het is een onbeduidende doorgangsplaats waar mensen 
zelden stoppen, maar Gibson vond er inspiratie voor een nieuwe collectie van 
tien nummers. Hierbij wordt ze sporadisch muzikaal bijgestaan door Joey Burns 
(Calexico), Meric Long en Logan Kroeber (Dodos) en Nate Query en Jenny Conlee 
(Decemberists).
Het resultaat hiervan is dat Gibsons stem door tal van arrangementen omfloerst 
wordt. La Grande lijkt daardoor ook eerder een verzameling van uiteenlopende muzikale ideeÃ«n, 
waardoor de intieme sfeer van weleer naar de achtergrond verdwijnt.
Aangename verrassingen zijn opener 'La Grande', waarop de instrumentale invloed 
van Calexico hoorbaar is, en 'The Rushing Dark', dat niet misstaan had op de soundtrack 
van O Brother, Where Art Thou? Maar voor de rest kabbelt La Grande wat doelloos 
verder. Ook al zorgt Gibsons warme stem voor lichtpunten, ze weet toch niet de 
sfeer van het eerdere werk op te roepen.

Tracks:
1. La Grande
2. Milk-Heavy, Pollen Eyed
3. Lion/Lamb
4. Skin Warming Skin
5. The Rushing Dark
6. Red Moon
7. Crow/Swallow
8. The Fire
9. Time Is Not
10. Feather Lungs

Deze review wordt u aangeboden door:

DUTCH MOVIE THEATER

