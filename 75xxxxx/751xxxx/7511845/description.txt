Fiskeriexperten Alfred Jones lever ett liv i tyst frustration. Hemma ignoreras han av sin karriärinriktade hustru och på jobbet har han en slavdrivare till chef. Hans liv tar en ny vändning då en stenrik flugfiskebesatt shejk kontaktar de brittiska experterna för att kunna förverkliga sin dröm - att plantera in lax i Jemens tidvis uttorkade flodbäddar. 

Den brittiska regeringen är i akut behov av en ny och positiv bild av Storbritanniens engagemang i Mellanöstern och premiärministerns taleskvinna Patricia Maxwell nappar snart på idén om laxfisket och utser Alfred till ansvarig för projektet. Alfred själv låter sig till sist övertygas av den karismatiske shejken - och han börjar även intressera sig för shejkens representant Harriet. Han bestämmer sig för att bortse från sin djupt rotade cynism och antar shejkens utmaning, en utmaning som kommer att förändra hela hans tillvaro.
