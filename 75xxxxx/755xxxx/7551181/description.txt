Sara Beischer / Jag ska egentligen inte jobba här

"A4 avled i morse, kvart över fyra. De flesta verkar dö på morgonen. Jag undrar om jag kommer dö på morgonen.
Vem är A4? Det snurrar runt i mitt huvud. A måste innebära nedre botten, men höger eller vänster? Alla korridorer ser likadana ut och jag har inte lärt mig numren än. Inte bokstäverna heller för den delen.
Vet inte om jag vill lära mig dem. Det är innan jag förstår att det är sådant man inte väljer".

Moa är nitton år och ska bli skådespelare. Hon har precis flyttat till Stockholm och måste ha ett jobb. Hon får en timanställning på äldreboendet Liljebacken.
Chocken blir total när hon ställs inför död, kroppsvätskor och stressiga arbetsvillkor. All sin lediga tid ägnar Moa åt att försöka komma in i Stockholms teatervärld, men hon misslyckas gång efter annan.

Jag ska egentligen inte jobba här är ett vardagsäventyr om döden och äldreomsorgen, om det triviala och det fula. Men det är också en berättelse om det vackra och viktiga som kan finnas där man minst av allt trodde att man skulle hitta det.


Antal CD: 6 CD
Uppläsare: Kerstin Andersson
Speltid: Ca 7 timmar

Mer info: 
http://www.ordfront.se/bocker/nyabocker/jag_ska_egentligen_inte_jobba_har.aspx