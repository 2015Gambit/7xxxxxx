Camilla Grebe – Åsa Träff / Innan du dog

När det förflutna hinner ikapp.

Februari 2005: En narkotikapåverkad tonårstjej bevittnar ett brutalt mord i en park i ett av Stockholms exklusivare områden. Hon ser både förövare och gärningsman, men hennes minnesbilder blandas med groteska hallucinationer, vilket gör henne oanvändbar som vittne.

Fem år senare: Terapeuten Siri Bergman har äntligen fått balans i tillvaron. Hon är nybliven mamma och kärleken till sambon Markus är stark.
Så går hon igenom en gammal kartong med papper som tillhört Stefan, hennes före detta man som tog livet av sig. Hon hittar en osannolik koppling till mordet i parken, en koppling som är svår att bortförklara.
Fast Siri trott att hon kommit över Stefans självmord kan hon inte släppa tanken på att hans död har med parkmordet att göra, och hon börjar undersöka saken på egen hand.
Samtidigt som hon ohjälpligt sugs in i det förflutna hotar hennes eget liv att falla samman. Hon tappar alltmer greppet om tillvaron och förvandlas slutligen från jägare till villebråd.

Innan du dog är en spänningsroman som handlar om det förflutna och nuet. Om ungdomligt övermod och medelålders resignation. Om ett brott och om vilka följder en fruktansvärd hemlighet kan få långt senare och långt utanför en inre krets.
Det handlar om hur tillit kan förstöras för alltid när de man tror står en närmast sviker.
Handlingen rör sig växelvis mellan nutid och sent åttiotal, där framgång och status är det som räknas i den framväxande yuppieeran.

Innan du dog är tredje delen i den framgångsrika spänningsserien om terapeuten Siri Bergman.


Antal CD: 9 CD
Uppläsare: Anna Maria Käll
Speltid: Ca 11 timmar