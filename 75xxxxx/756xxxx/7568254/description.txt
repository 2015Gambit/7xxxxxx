Den kompletta första säsongen av Kanal 5:s succéprogram "RAW comedy club" innehåller samtliga komikers framträdanden från de sex första programmen. Här finns till exempel Johan Glans tankar om den dyngraka danska fotbollssupportern som slog ner domaren, Magnus Betnérs slakt av det svenska rättsväsendet, schlagerdivan Petra Medes påhopp på publiken, Özz Nujens totalsågning av svenska tjejers gångstilar, Markus Birdman om galna engelsmän, Måns Möllers klassiska "Viggos värld", den hysteriske kanadensaren med gitarren - Phil Nichol och Aron Flams enorma 5 minuter som blev hans stora genombrott som komiker. 