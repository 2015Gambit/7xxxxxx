Verken Lufthansaflyvertinnen (Ane Dahl Torp), damen fra Continental (Line Verndal) eller hun fra Air France (Hilde Lyrån) er klar over at deres forlovede også er forlovet med alle de andre.

 Arkitekten har en lekker leilighet på Aker Brygge. Og opplegget hans synes feilfritt og perfekt. Han har rett og slett lagt opp livet sitt etter rutetabellene til flyselskapene. Når flyvertinne nummer én er ute, er den andre hos arkitekten. Og når den andre skal ut og fly, kommer den tredje. 

 Men så begynner det å skje ting. Han får uventet besøk av en gammel kamerat som likså godt flytter inn. Så blir det tåke og forsinkelser i flytrafikken, og dermed er forviklingen i gang

 Kjersti Holmen er fantastisk i rollen som hushjelpen Edna som har ansvaret for å passe litt på disse forlovedene til arkitekten – og hun får mer å styre med når barndomskompisen til arkitekten, eminent spilt av Ingar Helge Gimle, dukker opp på arenaen.