Corel Draw Graphics Suite od lat jest liderem na rynku oprogramowania do projektowania graficznego na potrzeby druku i publikacji cyfrowych. Wersja X6 wprowadza kolejne ciekawe narzędzia do i tak już rozbudowanego pakietu. 
 Na potrzeby zaawansowanej typografii do CorelDRAW Graphics Suite X6 w końcu trafiły narzędzia OpenType, które umożliwiają kontekstową i stylistyczną podmianę znaków, stosowanie ligatur czy ornamentów, przy zachowaniu przenośności. Podobne możliwości wprowadzone zostały w narzędziach do obsługi języków z Azji i Bliskiego Wschodu. Ciekawie zapowiada się również narzędzie Color Harmonies, które pozwoli stworzyć jednym kliknięciem paletę kolorów dopełniających dla już wybranych, oraz modyfikować całą paletę kolorystyczną projektu z zachowaniem różnic między odcieniami. Do palet narzędzi dołączyła ponadto paleta stylów obiektów, z poziomu której łatwo można zmieniać kontury, wypełnienia, styl tekstu, kolory i inne atrybuty obiektów należących projektu. Ulubione style można zapisywać i zbierać w katalogi do wykorzystania w innych projektach. Jeśli zaś chodzi o samo modyfikowanie kształtów, cztery nowe narzędzia pozwolą wydobyć ze zwykłych figur geometrycznych coś niezwykłego dzięki możliwości wyciągania spirali, ręcznego rozmazywania oraz przyciągania i odpychania krawędzi od pędzla. 
 Firma Corel w tej wersji pakietu wprowadziła także zupełnie nowe narzędzia do projektowania stron internetowych w ramach aplikacji Corel Website Creator. W kwestii projektowania na potrzeby wydruku również trochę się zmieniło — ramki PowerClip pozwolą zarezerwować miejsce w projekcie dla tekstu lub grafik, możliwe jest również podejrzenie jak będzie układał się tekst w projekcie oraz łatwe numerowanie stron. W kolekcji wypełnień znalazły się nowe bitmapy, oraz ciekawe wypełnienia wektorowe z przezroczystym tłem. 

 Rejestracja: Keygen

 Program należy instalować i aktywować przy odłączonym internecie.