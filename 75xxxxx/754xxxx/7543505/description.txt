De Nieuwe Bijbelvertaling is een complete, nieuwe vertaling vanuit de grondtekst in hedendaags Nederlands. De tekst is bedoeld als standaardvertaling voor het hele Nederlandse taalgebied. De vertaling is gemaakt door een interconfessioneel samengestelde groep van Bijbeldeskundigen en literatoren, in opdracht van het Nederlands Bijbelgenootschap en de Katholieke Bijbelstichting, in samenwerking met het Vlaams Bijbelgenootschap en de Vlaamse Bijbelstichting.