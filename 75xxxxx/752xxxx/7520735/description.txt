Alaa Al-Aswany / Yacoubians hus

Beläget mitt i Kairos myllrande kärna ligger Yacoubians hus, uppfört på trettiotalet i europeisk stil och en gång hemvist för ministrar och miljonärer.
Numera finns där alla sorters människor: en fattig men vacker kvinna som snabbt får lära sig att mäns lustar är det som styr samhället, portvaktarsonen som på grund av sin bakgrund nekas inträde till polishögskolan och vänder sig mot religiös fundamentalism, chefredaktören som i varje ny man han möter försöker hitta tillbaka till det han upplevde med sin förste älskare, en korrupt rikeman som tänjer på Koranen för att tillgodose sina egna begär.

I Yacoubians hus blandas hyresgästernas öden med minnen från en annan tid och bilder från dagens Egypten, en smältdegel där religiös extremism och politisk korruption föder varandra, där ungdomlig entusiasm snabbt kan förbytas i ursinne, och där gamla seder blandas med den nya tiden.


Antal CD: 8 CD
Uppläsare: Per Myrberg
Speltid: Ca 9,5 timmar

Mer info: 
http://www.bonnieraudio.se/titlar/sasongens/Bok/?Isbn=9789179538422