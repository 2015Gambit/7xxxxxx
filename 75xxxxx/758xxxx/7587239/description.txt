Olle Lönnaeus / En enda sanning

Finns det bara en sanning?

Vad ryms i ett liv och hur långt är vi beredda att gå för det vi tror på? Frågan ställs på sin spets när den misslyckade Österlenkonstnären Mårten Lindgren hittas mördad, hängande från en krok i taket.

Kom hit. Det är bråttom. Jag har inte lång tid på mig nu...

Det är mitt i natten och snöstormen ylar över den skånska slätten när Joel Lindgren får telefonsamtalet. Det låter som Mårten, Joels egen far som han inte talat med på tjugo år.
Joel kan inte ignorera samtalet utan pulsar genom ovädret till det ensliga huset utanför Tomelilla där han en gång växte upp.
Han hittar Mårten hängande i en krok i taket. På väggen har någon målat med röd färg: Ghadab Allah - Guds vrede.

När Säpo griper en misstänkt mördare får kriminalinspektör Fatima al-Husseini hålla i förhören. Hennes möten med den trosvisse Osama al-Din blir en psykologisk maktkamp om sanning och lögn, om gott och ont.
Samtidigt börjar blodsbanden som Joel trodde sig ha huggit av att dra i honom. Vem var han egentligen, fadern som Joel alltid hatat? Fifflare, smugglare, misslyckad konstnär?
Ju mer han tar reda på desto otydligare blir bilden. Finns det en enda sanning eller finns det flera ödsligt Österlen befolkat av udda karaktärer, där spänningen bubblar under ytan och där människors längtan och utsatthet är påtaglig.


Antal CD: 10 CD
Uppläsare: Christian Fex
Speltid: Ca 12 timmar