Svensk Titel: Bullhead


Bullhead är inspirerad av det ökända mordet på en belgisk veterinär i mitten på 1990-talet. "Hormonmaffian" markerade sin makt i köttindustrin och fick en hel värld att debattera de groteska muskelmonster som kom att kallas "Belgian Blue".

I denna värld träffar vi Jacky, en steroidmissbrukande 30-åring som hjälper sin farbror att driva familjens gård. Deras inkomster baseras på ett ständigt flöde av illegala hormoner. Allt förvandlas dock till en våldsam mardröm när deras korrupte veterinär föreslår en ny leverantör av steroider - som inte bara råkar vara Flanderns mest efterlyste hormonlangare, utan även nyckelfiguren till Jackys brutala förflutna

Michaël R. Roskam utnämndes av Variety till en av tio regissörer att hålla ögonen på, följt av att hans regidebut Oscarnominerades för Bästa utländska film 2012. Huvudrollsinnehavaren Matthias Schoenaerts gick upp 27 kilo i ren muskelmassa för sin explosiva insats i denna intensiva kriminalhistoria om hämnd och upprättelse i hjärtat av Europa.
